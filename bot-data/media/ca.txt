Pirmās palīdzības sniegšana

 Asiņošana

  Asiņošana ir asins zudums no asinsrites sistēmas, ko izraisa bojāti asinsvadi.
Cilvēka ķermeņa asinsrites sistēma nodrošina orgānu šūnām skābekli un uzturvielas.
Pieaugušam cilvēkam ir 4-6 litri asiņu.
Parasti veselam cilvēkam bez nopietnām medicīniskām grūtībām ir iespējams izturēt 10-15% zudumu no kopējā asins tilpuma. Asiņu zaudējums lielākos apjomos var izraisīt nopietnus orgānu bojājumus, it īpaši galvas smadzeņu bojājumus, kas var novest pie bezsamaņas un nāves.  Jebkurā stipras asiņošanas gadījumā jārīkojas kā dzīvībai bīstamā asiņošanas gadījumā!  Dzīvībai bīstamas asiņošanas pazīmes:redzams daudz asiņu; ir asiņainas drēbes; asinis tek ar straumi.

Attēls: bīstamas stipras asiņošanas apturēšana apakšdelmā.

 Palīdzība stipras asiņošanas gadījumā: 

Uzvelciet rokās vienreizlietojamos gumijas cimdus vai izmantojiet cita ūdens necaurlaidīga materiāla aizsardzību (piemēram, plastikāta maisiņu).
Atbrīvojiet asiņojošo vietu no apģērba.
Aizspiediet brūci ar pirkstu, plaukstu vai dūri, ja iespējams, izmantojot marles salveti vai tīru drēbes gabalu.
Noguldiet cietušo guļus ar asiņojošo vietu uz augšu. Pārliecinieties, ka asiņošana ir apturēta. Ja asiņošana turpinās, piespiediet brūci stiprāk, ja iespējams, uzliekot vēl marles salveti vai drēbes gabalu pa virsu esošajam materiālam.
Izsauciet ātro palīdzību.
Turiet brūci aizspiestu līdz ātrās palīdzības atbraukšanai. Neļaujiet atdzist cietušajam, pasargājiet no apkārtējās vides iedarbības. Aprūpējiet, nomieriniet cietušo.
 Palīdzība stipras asiņošanas gadījumos rokā vai kājā, kad ir pieejami pārsienamie materiāli: 

Uzvelciet rokās vienreizlietojamos gumijas cimdus vai izmantojiet cita ūdens necaurlaidīga materiāla aizsardzību (piemēram, plastikāta maisiņu).
Atbrīvojiet asiņojošo vietu no apģērba.
Aizspiediet brūci ar pirkstu, plaukstu vai dūri, ja iespējams, izmantojot marles salveti vai tīru drēbes gabalu.
Noguldiet cietušo guļus ar asiņojošo vietu uz augšu.
Uzlieciet spiedošo pārsēju.
Uzlieciet uz brūces marles kompresi.
Marles kompresi piesieniet ar saiti 2-3 reizes.
Uzlieciet spiedošo priekšmetu tieši uz asiņojošās vietas, piesieniet to ar saiti 2-3 reizes. Pārliecinieties, vai asiņošana ir apturēta. Ja asiņošana turpinās, papildiniet spiedošā pārsēja konstrukciju ar vēl vienu spiedošo priekšmetu. Pārliecinieties, ka asiņošana ir apturēta.
Izsauciet ātro palīdzību. Neļaujiet atdzist cietušajam, pasargājiet no apkārtējas vides iedarbības. Aprūpējiet, nomieriniet cietušo.

 Žņauga izmantošana 
Žņaugs ir galējais līdzeklis, ko dzīvībai bīstamas asiņošanas apturēšanai rokā vai kājā izmanto tikai tad, ja brūces aizspiešana vai spiedošs pārsējs nav efektīvi vai ja nav iespējams tos izmantot.
Iemesls: žņaugs aizspiež visus, arī veselos asinsvadus zemāk no uzlikšanas vietas, pārtraucot normālo vielmaiņu rokā vai kājā zemāk no uzlikšanas vietas.
Nepareizi uzlikts žņaugs var palielināt asins zudumu.

 Kļūdas: 

Cietušais netiek noguldīts. Brūces dezinficēšana. Pārsēja noraušana. Žņauga izmantošana, neizmēģinot asiņošanas apturēšanu ar aizspiešanas metodi vai spiedošo pārsēju. Ātrās palīdzības izsaukšana pirms asiņošanas apturēšanas.
Video:  https://www.youtube.com/watch?v=nKvV1nDdSD4  Avots: LTV raidījuma "Rīta panorāmas" rubrika "Pirmās palīdzības ABC. Asiņošana" 14.07.2017

 Šoks

 Šoks izraisa nepietiekamu skābekļa apgādi dzīvībai svarīgos orgānos, kas var novest pie to bojājuma. Šoka gadījumā attīstās kritiski zemas orgānu apgādes ar asinīm stāvoklis ar stipri samazinātu audu skābekļa piegādi, kā rezultātā attīstās nespēja uzturēt vielmaiņu.
Katrs nelaimes gadījums var izraisīt šoku un katrs šoks var apdraudēt cietušā dzīvību.

Šoku var izraisīt:


asins zudums; sāpes (viss, kas var izraisīt sāpes, var izraisīt šoku).

Attēls. Dzīvībai bīstama asiņošana 

Attēls. Sāpes pie kaulu lūzuma ar apakšdelma deformāciju. Palīdzība – neļaut attīstīties šokam: 

Novērsiet vai ierobežojiet šoka cēloni (apturiet asiņošanu, nepastipriniet sāpes ar savu rīcību – nemēģiniet kustināt kaulu lūzumā deformēto roku vai kāju).
Atstājiet vai novietojiet cietušo guļus.
Izsauciet Ātro palīdzību. Neļaujiet atdzist cietušajam/pasargājiet to no apkārtējās vides iedarbības. Aprūpējiet, nomieriniet cietušo.
   Kļūdas: 

Traumētās vietas kustināšana.
Stiprināšana ar cietiem priekšmetiem. Mēģinājums nokļūt ārstniecības iestādē, ja lūzuma vieta nav nostiprināta. Ātrās palīdzības izsaukšana pirms novērsts vai ierobežots šoka cēlonis.
Video: Palīdzība, ja lauzta roka vai kāja:  https://youtu.be/975JKZhUE3o Avots: LTV raidījuma "Rīta panorāmas" rubrika "Pirmās palīdzības ABC - Ko darīt, ja lauzta roka vai kāja". 07.07.2017

 Termiskie bojājumi

Pārkaršana

Apdegumi

Pašpārbaudes tests – Apdegumi

Rīcība ugunsgrēka laikā

Pašpārbaudes tests – Rīcība ugunsgrēka laikā

Atdzišana

Pašpārbaudes tests – Atdzišana

Apsaldējumi

Pašpārbaudes tests – Apsaldējumi

 Pārkaršana

 Pārkaršana (karstuma dūriens) var izraisīt smagus veselības traucējumus un ir bīstama cietušā dzīvībai.
Karstuma dūriens ir stāvoklis, kas rodas, kad organisms pārkarsējas un vairs nespēj sevi dzesēt un tā termoregulācija "nobrūk".
Saules dūriens ir karstuma dūriena veids, ko izraisa pārāk ilgstoša uzturēšanās tiešos saules staros. Tā ietekmē paplašinās zemādas asinsvadi, radot asins sastrēgumus, nieru bojājumus un smadzeņu tūsku, kas smagākos gadījumos var izraisīt asinsvadu plīsumus un asinsizplūdumu.Veicinošie apstākļi: bezvējš; nepietiekoši uzņemts šķidrums; karstums; mitrums; neatbilstošs apģērbs; fiziskā slodze.

Pazīmes: karsta āda, augsta temperatūra; apziņas traucējumi, krampji; ātrs, vājš pulss; ātra elpošana; āda var būt gan sausa, gan slapja.

Profilakse: karstos apstākļos ilgstoši neuzturieties ārā, īpaši laika posmā no pulksten 12 līdz 15; valkājiet karstam laikam piemērotu apģērbu – gaišas, vieglas drēbes no dabīga materiāla; uzturoties saulē, valkājiet galvassegu; dienā izdzeriet vismaz 2 -3 litrus ūdens, fiziskās slodzes apstākļos – vēl vairāk; ja esat pārkārsis, nedrīkst iet peldēties aukstā ūdenī; izvairieties no smagas fiziskās slodzes karstās, nevēdinātās telpās; regulāri ejiet vēsā dušā vai atvēsinieties ar vēsu ūdeni, kaut vai mitrinot seju; karstos apstākļos samaziniet kafijas un stipras tējas patēriņu, kas veicina organisma dehidratāciju; izvairieties no alkohola lietošanas.

Palīdzība: novietojiet cietušo vēsākā vietā vai ēnā pusguļus; atbrīvojiet cietušo no bieza apģērba; mitriniet cietušā seju, kaklu un krūtis ar vēsu ūdens kompresi; dodiet cietušajam dzert vēsu ūdeni; vēdiniet, dzesējiet, radiet gaisa plūsmu; ja pašsajūta neuzlabojas, izsauciet ātro palīdzību; ja cietušais ir bērns vai senjors,  obligāti izsauciet ātro palīdzību.

Kļūdas: atstāšana karstā saulē; saldināti dzērieni, alkohols; dot dzert ļoti aukstu ūdeni; atvēsināšana aukstā, ledainā ūdenī.

 Video:  https://www.youtube.com/watch?v=FdDGpmTZhmQ   Avots: LTV raidījuma "Rīta panorāmas" rubrika "Pirmās palīdzības ABC. Pārkaršana" 10.08.2017 

 Apdegumi

  Apdegumi ir audu bojājumi, kas radušies augstas temperatūras iedarbībā.
Apdegumiem raksturīgi ādas bojājumi, kas izraisa skarto ādas šūnu bojāeju. Pat neliels, bet dziļš apdegums var būt dzīvībai bīstams. Palīdzība:

Pēc iespējas ātrāk apdegušo vietu dzesējiet ar vēsu (+15°C līdz +25°C), tekošu ūdeni vismaz 10 minūtes; lejiet ūdeni starp apģērbu un ādu.
Dzesēšanas laikā uzmanīgi novelciet no cietušā traumētās ķermeņa daļas apģērbu, apavus, gredzenus.
Apdegumu brīvi pārklājiet ar marles salveti, pārtikas plēvi vai folijas segu.
Meklējiet mediķu konsultāciju, ja apdegums lielāks par cietušā plaukstu, izsauciet Ātro palīdzību. Neļaujiet atdzist cietušajam, pasargājiet to no apkārtējās vides iedarbības. Aprūpējiet, nomieriniet cietušo.
Īpašie gadījumi:Sejas apdegumu gadījumā vienmēr apdeg elpceļi. Ja cietušajam ir elpceļu apdegums, vienmēr zvaniet Ātrai palīdzībai, jo draud smakšana.

 Ja aizdedzies apģērbs: degošo cilvēku novietojiet uz zemes; 

noslāpējiet liesmu ar dabīga auduma (nesintētisku) segu,  vārtot vai aplejot cietušo ar ūdeni; varat lietot speciālās ugunsdzēšanas ierīces, bet dariet to, saudzējot seju.

Kļūdas: dzesēšana ar ledu (tiešā saskarsmē); krējums, sviests, eļļa apdeguma vietā; olas baltums apdeguma vietā; pārsiešana; pielipušu, piedegušu apģērbu noraušana; pūšļu atvēršana; ziedes, pūderi, dezinfekcijas līdzekļi apdeguma vietā.

Video:  https://youtu.be/iqo4uZIibns  Avots: LTV raidījuma "Rīta panorāmas" rubrika "Pirmās palīdzības ABC.
Apdegumi, applaucēšanās" 04.08.2017

 Rīcība ugunsgrēka laikā

 Apstākļi, kas ietekmē rīcību ugunsgrēka laikā: tumsa; dūmi un gāzes; karstums; laiks.

Jārēķinās ar 30 sekundēm, lai nodzēstu ugunsgrēku vai glābtos pats. Rīcība: 
pārvietojieties rāpus uz durvju pusi; pārbaudiet, vai durvis ir karstas.

 Ja durvis ir karstas, neatveriet tās (nav iespējams evakuēties):durvju spraugas var aizbāzt ar mitriem dvieļiem, segām vai palagiem; rāpojiet uz loga pusi, nedaudz to atverot un elpojot gaisu, atrodoties zemu pie atvērtā loga; lekt ārā pa logu, ja esat augstāk par pirmo stāvu, ir bīstami, drošāk ir gaidīt palīdzību; lieciet apkārtējiem zināt, kur atrodaties, izkariet pa atvērto logu dvieli, palagu vai citu auduma gabalu, sauciet palīgā.

Ja durvis nav karstas, lēni atveriet tās (ir iespēja evakuēties): aizveriet logus un durvis; atstājiet dzīvokli, paņemot līdzi atslēgas; pametiet māju pēc iespējas ātrāk; izmantojiet tikai kāpnes; kad esat drošībā, izsauciet Glābšanas dienestu, zvanot uz tālruni 112.

Kļūdas: degšanas perēkļu meklēšana; ūdens liešana uz elektroierīcēm; ūdens liešana uz karstas pannas; skriešana stāvus cauri dūmiem; strauja loga atvēršana; liftu izmantošana, lai izkļūtu no mājas; dūmu detektoru neesamība.

 Video:  https://youtu.be/YPZBwerrap4   Avots: LTV raidījuma "Rīta panorāmas" rubrika "Pirmās palīdzības ABC".
Ugunsgrēks. 17.07.2017 

 Atdzišana

 Atdzišanu (hipotermiju) izraisa ilgstoša ļoti zema temperatūra. Ja tiek pakļauts zemai temperatūrai, ķermenis sāk zaudēt siltumu ātrāk, nekā tas tiek ražots.
Ilgstoša aukstuma iedarbība galu galā iztērēs ķermeņa uzkrāto enerģiju, kas novedīs pie zemākas ķermeņa temperatūras, krītoties līdz 35°C un zemāk, kas tiek uzskatīts par ķermeņa atdzišanu (hipotermiju).
Sirdsdarbība (pulss) un elpošana kļūst arvien retāka un galu galā apstājas, jo aukstums ietekmē attiecīgos centrus smadzenēs.Veicinošie apstākļi: aukstums; mitrums; vējš; alkohols; neatbilstošs apģērbs; nespēja kustēties.

 Pazīmes: drebuļi; 

 trīcošas rokas un/vai kustību samazināšanās; 

 neskaidra runa; 

 pēkšņs izsīkums vai zems aktivitātes līmenis; 

 pēkšņs apjukums (nespēja skaidri domāt). 

 Ķermeņa temperatūras izmaiņas atdziestot:   

  Ķermeņa atdzišana, atrodoties ūdenī: 
 
 Ūdens temperatūra 
     
 Bezsamaņas stāvokļa iestāšanās   
 Nāves iestāšanās  
 
 0°C   
 15 min.   
 15 min. – 1 st.  
 
 10°C   
 30 min – 1 st.   
 1 – 2 st.  
 
 15°C   
 2 – 4 st.   
 6 – 8 st.  
 
 20°C   
 3 – 7 st.   
 -  
 
 25°C   
 12 st.   
 -  
 
 30°C   
 70 st.   
 -  
   Palīdzība: izsauciet Ātro palīdzību; novietojiet cietušo siltā telpā vai vismaz aizvējā; atbrīvojiet cietušo no mitrām drēbēm, apaviem; sasedziet ar siltām, sausām drēbēm un tad ietiniet folijas segā; izmēriet ķermeņa temperatūru, ja ir termometrs; ja cietušajam nav traucēta apziņa, dodiet siltus, cukurotus dzērienus; veiciet atdzīvināšanas pasākumus, ja nepieciešams.

Kļūdas: ātrās palīdzības neizsaukšana; rīvēšana un berzēšana; bez vajadzības kustināt rokas un kājas; karsta duša vai vanna; sēdināt vai likt staigāt; alkohols (paplašinot asinsvadus, veicina atdzišanu).

Video:  https://youtu.be/IYIjtQIjSH0 Avots: LTV raidījuma "Rīta panorāmas" rubrika "Pirmās palīdzības ABC". Ķermeņa atdzišana. 28.08.2017

 Apsaldējumi

  Apsaldējums ir aukstuma trauma, kas izraisa vietēju virspusēju vai dziļu audu bojājumu. Tas var rasties ne tikai tad, kad āra t° ir zemāka par 0°, bet arī +4°, +8° un pat augstākā t°, it īpaši tad, ja aukstums iedarbojas ilgstoši.
Aukstuma iedarbībā asinsvadi sašaurinās, līdz ar to tiek traucēta audu asins apgāde. Ar laiku asinsvados izveidojas trombi, asinsrite apsaldētajā apvidū kļūst neiespējama un cietušie audi iet bojā.  Visbiežāk apsalst ausis, seja, deguns, roku un kāju pirksti.
Apsaldētās vietas pazīmes: bāla āda; dedzinošas vai durstošas sāpes; jušanas samazināšanās.

Palīdzība: nogādājiet cietušo siltā telpā; atģērbiet cietušo no cieši pieguļošām drēbēm, apaviem; ietiniet apsaldētās ķermeņa daļas sausā apģērbā; dodiet cietušajam dzert siltus, cukurotus dzērienus; izsauciet Ātro palīdzību.

Nedodiet cietušajam alkoholu, nemasējiet, neberzējiet un nesildiet apsaldētās vietas.Kļūdas: ātrās palīdzības neizsaukšana; rīvēšana un berzēšana; sildīšana ar karstu ūdeni vai radiatoriem; ārstēšanās mājas apstākļos; sēdināt vai likt staigāt; alkohola lietošana.

 Video:  https://youtu.be/GgpD_sOYsxs  Avots: LTV raidījuma "Rīta panorāmas" rubrika "Pirmās palīdzības ABC".
Apsaldējumi. 29.08.2017 

 Ķīmisko vielu izraisītie nelaimes gadījumi

 Ķīmiska viela uz ādas 

Ķīmiska viela acī

Ķīmiska viela gremošanas traktā

 Ķīmiska viela uz ādas

 Veselībai un dzīvībai bīstamas ķīmiskas vielas ir ļoti dažādas ar atšķirīgu ietekmi uz organismu.  Ja iespējams, gaidot mediķus, sagatavojiet datus par konkrēto vielu (lietošanas instrukcija, ķīmiskās vielas drošības datu lapa). Bīstami! Sargājiet sevi, sniedzot palīdzību!Lai samazinātu risku saskarties ar ķīmiskām vielām, vēlams lietot vienreiz lietojamos gumijas cimdus vai cita ūdens necaurlaidīga materiāla izstrādājumus (piemēram, plastikāta maisiņš).Retos ķīmisko vielu izraisītos nelaimes gadījumos cietušā elpināšana „ mute – mutē” var būt bīstama glābējam, tāpēc atdzīvināšanas pasākumos jāaprobežojas tikai ar krūškurvja kompresijām.Palīdzība: sausu vielu nopuriniet; skalojiet cietušo vietu ar vēsu (+15°C līdz + 25°C), tekošu ūdeni 20 minūtes; skalojiet tā, lai ūdens netek uz nebojāto ādu; izsauciet Ātro palīdzību; neļaujiet atdzist cietušajam/pasargājiet to no apkārtējās vides iedarbības; aprūpējiet, nomierineti cietušo.

Nevelciet nost cietušajam apģērbu pār galvu!Kļūdas: ātrās palīdzības neizsaukšana; skalošana ar ziepēm; ieziešana ar krēmiem, ziedēm;  ārstēšanās mājās apstākļos. 

 Ķīmiska viela acī

  Ķīmisku vielu iekļūšana acī ir bīstama, jo tā var izraisīt radzenes (acs virsmas) apdegumus vai arī bojāt dziļākas struktūras, kas var ietekmēt redzi.
Nopietnos bojājumos var būt arī acs zaudējuma risks. Palīdzība: skalojiet traumēto aci ar vēsu (+15°C līdz + 25°C), tekošu ūdeni 20 minūtes; skalojiet tā, lai ūdens netecētu uz veselo aci; skalojot traumēto aci, turiet to vaļā; izsauciet Ātro palīdzību; pārsieniet ar sausu pārsēju abas acis; neļaujiet atdzist cietušajam, pasargājiet to no apkārtējās vides iedarbības; aprūpējiet, nomieriniet cietušo.

Kļūdas: ātrās palīdzības neizsaukšana; skalošana ar ziepēm; tikai vienas acs pārsiešana; pārsiešana bez skalošanas; kontaktlēcu neizņemšana pie skalošanas; acu pārsiešana, ja nav ar ko skalot; ārstēšanās mājas apstākļos.

 Video:   https://youtu.be/kAjMxo441TY Avots: LTV raidījuma "Rīta panorāmas" rubrika "Pirmās palīdzības ABC". Ķīmiska viela acīs. 08.08.2017

 Ķīmiska viela gremošanas traktā

 Ķīmiskai vielai, nonākot gremošanas traktā, nepieciešama ātra, mērķtiecīga rīcība, kas būs atkarīga no vielas iedarbības īpašībām.
Papildus ieteikumus par rīcību ķīmisko vielu izraisītos nelaimes gadījumos var saņemt Rīgas Austrumu klīniskās universitātes slimnīcas „Gaiļezers” Saindēšanās un zāļu informācijas centrā, zvanot uz tālruni 67042473.  Ja iespējams, gaidot mediķus, sagatavojiet datus par konkrēto vielu (produkta iepakojumu, lietošanas instrukciju, ķīmiskās vielas drošības datu lapa). Palīdzība: izsauciet Ātro palīdzību; dodiet izskalot ar ūdeni muti; dodiet dzert vēsu ūdeni, bet ne vairāk kā 200 ml; neizraisiet vemšanu!; neļaujiet atdzist cietušajam, pasargājiet to no apkārtējās vides iedarbības; aprūpējiet, nomieriniet cietušo; veiciet atdzīvināšanas pasākumus, ja nepieciešams; uz slimnīcu paņemiet ķīmiskās vielas iepakojumu.

Kļūdas. ātrās līdzības neizsaukšana; laika vilcināšana, neko nedarot; aktīvās ogles lietošana; vemšanas izraisīšana; sodas ūdens dzeršana.

 Ja ķīmiska viela ir ieelpota. Bīstami! Pārvietojieties drošā attālumā (svaigā gaisā) no nelaimes gadījuma vietas! Palīdzība: sargājiet sevi!; izsauciet Ātro palīdzību; nodrošiniet svaigu gaisu; atbrīvojiet cietušo no cieša apģērba, kas var traucēt elpošanu; aprūpējiet, nomieriniet cietušo; ja nepieciešams, veiciet atdzīvināšanas pasākumus.

 Video  https://www.youtube.com/watch?v=jwnPQxGkT0g&amp;amp;t=28s  Avots: LTV raidījuma "Rīta panorāmas" rubrika "Pirmās palīdzības ABC". Ķīmiska vielas norīšana.
Pieaugušie. 15.08.2017

 Elektrotrauma

  Elektriskajai enerģijai atšķirībā no citiem enerģijas veidiem nav tādas izpausmes, uz ko reaģētu cilvēka maņu orgāni.
Cilvēks nespēj no attāluma sajust elektrisko strāvu – to nevar ne ieraudzīt, ne saost, ne sadzirdēt.   Elektrotrauma ir elektriskās strāvas kompleksa iedarbība uz cilvēka organismu, kā rezultātā novērojama krampjaina muskuļu saraušanās, samaņas zaudēšana, traucējumi elpošanā vai sirdsdarbībā līdz pat šo funkciju apstāšanas brīdim, kā arī vietēja ietekme apdegumu un mehānisko cilvēka organisma bojājumu veidā. ZEMSPRIEGUMS (līdz 1000 V)Palīdzība: Sargājiet sevi!

Atslēdziet strāvu!

Veiciet atdzīvināšanas pasākumus, ja nepieciešams.
Vienmēr izsauciet Ātro palīdzību!

 Video:   https://youtu.be/tf2mNUwfERg Avots: LTV raidījuma "Rīta panorāmas" rubrika "Pirmās palīdzības ABC".
Elektrotraumas.
Zemspriegums. 23.08.2017 AUGSTSPRIEGUMS (virs 1000 V) Palīdzība: Sargājiet sevi!

NETUVOJIETIES 8 m attālumā no nelaimes gadījuma vietas, sargieties no soļa sprieguma un elektriskā loka izlādes.
Vienmēr izsauciet Ātro palīdzību, informējot par augstspriegumu.
Atdzīvināšanas pasākumus, ja nepieciešams, veiciet tikai tad, kad atslēgta augstsprieguma strāva.

 Video:   https://youtu.be/HVy1mTCXPOU Avots: LTV raidījuma "Rīta panorāmas" rubrika "Pirmās palīdzības ABC".
Elektrotraumas.
Augstspriegums. 24.08.2017ZIBENS IZRAISĪTAS TRAUMASZibens trauma ir augstsprieguma elektrotrauma (līdz 50 milj.V).
Zibens spēriena enerģija var izplatīties vidēji 30 m (līdz pat 100 m) attālumā nenoteiktā virzienā pa zemes virsmu.
Cietušais pēc zibens spēriena glābējam nav bīstams, bīstami ir atrasties ilgstoši negadījuma vietā, jo zibens var iespert vienā vietā atkārtoti.Palīdzība: aizvelciet cietušo no negadījuma vietas; veiciet atdzīvināšanas pasākumus, ja nepieciešams; vienmēr izsauciet Ātro palīdzību.

 Video:   https://youtu.be/DOmdhPYYar4 Avots: LTV raidījuma "Rīta panorāmas" rubrika "Pirmās palīdzības ABC".
Zibens spēriens. 07.08.2017

 Slīkšana

 Slīkšana ir process, kurā primāri rodas elpošanas traucējumi, ko izraisa iegremdēšanās šķidrumā. Slīkšanas iemesli ūdenī ir saistīti ar elpošanas traucējumiem, ūdenim nonākot elpošanas ceļos, sirdsdarbības apstāšanos, balsenes spazmu, aukstuma šoku, atkārtoto "slīkšanu" un traumām.Rīcība gadījumā, ja cilvēks slīkst:  glābiet cietušo tikai tad, ja tas neapdraud Jūsu dzīvību, izvērtējot savas peldēšanas un glābēja prasmes; sargieties no slīkstošā tvēriena; visdrošākā ir glābšana no krasta, pametiet virvē iesietu glābšanas riņķi vai kādu citu peldošu priekšmetu, kurš slīkstošajam palīdzētu noturēties virs ūdens; iegaumējiet notikuma vietu, lai varētu glābējiem norādīt, kur notikusi nelaime; nekavējoties izsauciet glābējus, zvanot 112; sagaidiet glābējus un norādiet cietušā atrašanās vietu; vienmēr izsauciet Ātro palīdzību; ātro palīdzību jāliek izsaukt apkārtējiem cilvēkiem, ja ir tāda iespēja.

 Palīdzība:veiciet atdzīvināšanas pasākumus, ja nepieciešams;  nepametiet negadījuma vietu pirms atbrauc Ātrā palīdzība, jo cietušā stāvoklis var pasliktināties. 

parūpējieties, lai cietušais justos droši, komfortabli, lai viņam būtu silti; sasedziet cietušo un dodiet dzert siltu šķidrumu, nekādā gadījumā nedodiet alkoholu!; sniedziet pēc iespējas plašāku informāciju par notikušo mediķiem un glābšanas dienestam, pastāstiet, vai cietušais bija bezsamaņā vai elpoja un kas tika darīts. jāizsauc Ātrā palīdzība arī tad, ja cietušais slīcis, bet jau izglābts un sākotnēji jūtas apmierinoši, jo pastāv atkārtotas “slīkšanas” risks.

 Video:   www.vugd.gov.lv    https://www.youtube.com/watch?v=X_wH3Ba8emE   Avots: LTV raidījuma "Rīta panorāmas" rubrika "Pirmās palīdzības ABC". Slīcēja glābšana.
Pieaugušie. 28.07.2017  https://www.youtube.com/watch?v=E6PSLvYb7JA   Avots: LTV raidījuma "Rīta panorāmas" rubrika "Pirmās palīdzības ABC". Slīcēja glābšana. Bērni. 31.07.2017

 Traumas

Roku un kāju traumas

Mugurkaula traumas

Galvas traumas

Krūškurvja traumas

Vēdera traumas

Asiņošana no deguna

Rīcība autoavārijas vietā

Amputācijas

Izsists zobs

 Roku un kāju traumas

 Tās var būt: brūces; sasitumi; sastiepumi; izmežģījumi; lūzumi.

 Raksturīgākās pazīmes: sāpes; 

 deformācija; 

 nespēja kustināt locekli; 

 pietūkums. 

 Necentieties atšķirt dažādus traumu veidus un vienmēr pieņemiet, ka trauma var būt lūzums! Palīdzība:Ja traumēts augšdelms vai kāja:

Nekustiniet, nepārvietojiet cietušo; pārvietojiet tikai tad, ja draud briesmas dzīvībai; saglabājiet traumas radīto deformāciju; pārvietojot cietušo, saudzējiet augšdelmu vai kāju (ja nepieciešams pārvietot).
Izsauciet Ātro palīdzību. Neļaujiet atdzist cietušajam, pasargājiet to no apkārtējās vides iedarbības. Aprūpējiet, nomieriniet cietušo.
Ja traumēts apakšdelms: fiksējiet roku ar diviem trīsstūrveida lakatiņiem un varat transportēt cietušo pats; saglabājiet traumas radīto deformāciju.

Neliec šinu!Palīdzība, ja ir brūce: pārsieniet tikai ar sausiem, vēlams, steriliem pārsējiem; nelietojiet ziedes, pūderus, dezinfekcijas.

 Kļūdas: Traumētās vietas kustināšana. 

 Stiprināšana ar cietiem priekšmetiem. 

 Mēģinājums nokļūt ārstniecības iestādē, ja lūzuma vieta nav nostiprināta. 

 Video:   https://youtu.be/975JKZhUE3o Avots: LTV raidījuma "Rīta panorāmas" rubrika "Pirmās palīdzības ABC"- Ko darīt, ja lauzta roka vai kāja? 07.07.2017  https://youtu.be/nKvV1nDdSD4 Avots: LTV raidījuma "Rīta panorāmas" rubrika "Pirmās palīdzības ABC". Asiņošana. 14.07.2017

 Amputācijas

 Traumatiskas amputācijas var piedzīvot transportlīdzekļa avārijās, nelaimes gadījumos darbā vai mājsaimniecībā, kā arī kaujas traumu rezultātā.
Smagos negadījumos ķermeņa daļa var tikt nogriezta vai norauta, un ja tā nav tik smagi bojāta no traumas vai apdegumiem, ka to nevar glābt, pastāv iespēja to pievienot atpakaļ.Palīdzība:

Uzvelciet rokās vienreiz lietojamos gumijas cimdus vai cita ūdens necaurlaidīga materiāla izstrādājumus (piemēram, plastikāta maisiņu).
Atbrīvojiet asiņojošo vietu no apģērba.
Aizspiediet brūci ar pirkstu, plaukstu vai dūri, ja iespējams, izmantojot marles salveti vai tīru drēbes gabalu.
Novietojiet cietušo guļus ar asiņojošo vietu uz augšu.
Uzlieciet pārsēju amputācijas brūcei, to cieši nosaitējot. Pārliecinieties, ka asiņošana ir apturēta.
Izsauciet Ātro palīdzību. Neļaujiet atdzist cietušajam/pasargājiet to no apkārtējās vides iedarbības. Aprūpējiet, nomieriniet cietušo.
Rūpējieties par amputēto ķermeņa daļu: ietiniet to tīrā materiālā; ieliec to nebojātā plastikāta maisiņā; plastikāta maisiņu ievietojiet rezervuārā (maisiņš, spainis u.c.) ar ledus un auksta ūdens maisījumu vai ievietojiet ledusskapja siltākajā daļā (optimālā temperatūra +4°C). nemazgā amputēto ķermeņa daļu; neļaujiet amputētai ķermeņa daļai sasalt vai sasilt! 

 Video:  https://www.youtube.com/watch?v=8DBHCIo_7uE  Avots: LTV raidījuma "Rīta panorāmas" rubrika "Pirmās palīdzības ABC".
Amputācija. 26.07.2017 https://www.youtube.com/watch?v=6X0ZVt-OLAQ Avots: NMP dienests. Palīdzība amputācijas gadījumā. 27.10.2015

 Svešķermeņi

Svešķermenis elpceļos

Svešķermenis brūcē

Svešķermenis acī

Svešķermenis ausī

 Svešķermenis elpceļos

 Ik gadu vairāki simti cilvēku Latvijā aizrijas ar dažādiem svešķermeņiem, pārsvarā ar gaļu vai citiem pārtikas produktiem. Bieži aizrīšanās ir tik nopietna, ka jāsniedz palīdzība, veicot atdzīvināšanas pasākumus, jo svešķermenis ir iekļuvis dziļi elpceļos, kā rezultātā cilvēks pārstāj elpot. Biežāk aizrijas bērni pirmajos dzīves gados, aizrijoties ar ēdienu vai bāžot mutē dažādus priekšmetus.
Paaugstināts aizrīšanās risks ir arī slimniekiem, kuriem ir rīšanas traucējumi, piemēram, pēc pārciesta insulta .  Bīstami, iespējama smakšana! Palīdzība:  

Laujiet cietušajam svešķermeni atklepot pašam. Ja cietušais svešķermeni pats nespēj atklepot:
 
noliecot cietušā ķermeņa augšdaļu, uzsitiet 5 reizes starp lāpstiņām; lietojiet Heimliha paņēmienu (5 reizes spēcīgi spiediet savu dūri starp nabu un krūtīm); ja nepieciešams, turpiniet veikt sitienus starp lāpstiņām (5 reizes) pārmaiņus ar Heimliha paņēmienu (5 grūdieni), kamēr svešķermenis iznāk ārā; izsauciet Ātro palīdzību; veiciet atdzīvināšanas pasākumus, ja nepieciešams.

  Video:  https://youtu.be/VUb7R7rmvDA Avots: LTV raidījuma "Rīta panorāmas" rubrika "Pirmās palīdzības ABC". Ko darīt, ja aizrijies pieaudzis cilvēks? 05.07.2017   Ja aizrijies bērns – palīdzība tāda pati, kā pieaugušo gadījumā.   

  Ja aizrijies zīdainis: 

Ļaujiet zīdainim svešķermeni atklepot pašam. Ja zīdainis svešķermeni pats nespēj atklepot, tad palīdziet viņam:
 
novietojiet zīdaini, ar galvu zemāk, jāteniski ar vēderu uz sava apakšdelma, kas balstās uz augšstilba; veiciet piecus „grūdošus” uzsitienus pa muguru starp lāpstiņām virzienā uz priekšpusi; veiciet piecas krūšu kurvja kompresijas; pēc katrām piecām darbībām jāpārbauda elpceļi – jāieskatās mutē; turpiniet veikt sitienus starp lāpstiņām un spiedienus uz krūšu kaula, ja nepieciešams; izsauciet Neatliekamo medicīnisko palīdzību; veiciet atdzīvināšanas pasākumus, ja nepieciešams.

 Svešķermeni drīkst izvilkt tikai redzes kontrolē, jo pretējā gadījumā ir risks to iestumt dziļāk.  Video:  https://youtu.be/3adaZftenu4 Avots: LTV raidījuma "Rīta panorāmas" rubrika "Pirmās palīdzības ABC". Zīdaiņa aizrīšanās. 06.07.2017

 Izsists zobs

 Palīdzība:  

Paceliet izsisto zobu, turot to aiz zoba kronīša (baltās daļas).
Ievietojiet zobu aukstā pienā.
Nekavējoties dodieties pie zobārsta.
 Ja izsistais zobs tiek ievietots atpakaļ vienas stundas laikā, ir lielas izredzes zoba ieaugšanai.

 Mugurkaula traumas

 Mugurkauls  sastāv no daudziem kauliem, ko sauc par skriemeļiem, un muguras smadzenes iet uz leju caur kanālu šo kaulu centrā un ir droši pasargātas no ārējās ietekmes.
Muguras smadzenes ir nervu saišķis, kas pārraida ziņojumus starp galvas smadzenēm un pārējo ķermeni kustībai un sajūtai.
Mugurkaula lūzumu gadījumos, tam deformējoties, notiek arī muguras smadzeņu traumatisks ievainojums, kas izraisa muguras smadzenes sasitumus, daļēju vai pilnīgu plīsumu, kurš ir pastāvīgas invaliditātes un nāves cēlonis.
Sniedzot pirmo palīdzību, mugurkaula traumu gadījumos vissvarīgākais ir nepasliktināt jau notikušo muguras smadzeņu bojājumu.   Situācijas, kuras var izraisīt mugurkaula traumas:kritiens no augstuma; lēciens ūdenī; ceļu satiksmes negadījums (arī gājējs); cietušajam uzkritis lie l s smagums; sprādziens.

 Šādos gadījumos vienmēr pieņemiet, ka ir mugurkaula trauma! Palīdzība: 

Nekustiniet, nepārvietojiet cietušo! Pārvietojiet tikai tad, ja draud briesmas dzīvībai. Pārvietojot cietušo, saudzējiet mugurkaulu (ja nepieciešams pārvietot).
Vienmēr izsauciet Ātro palīdzību. Neļaujiet atdzist cietušajam, pasargājiet to no apkārtējās vides iedarbības. Aprūpējiet, nomieriniet cietušo.
Veiciet atdzīvināšanas pasākumus, ja nepieciešams.
  Video:    https://www.youtube.com/watch?v=bMh6ckcsY04  Avots: RigaTV24 raidījums "Ko darīt, ja sāp?". Ko darīt, ja notiek muguras trauma? 26.10.2016

 Galvas traumas

 Galvas trauma ir plašs termins, kas apraksta plašu ievainojumu klāstu, kas rodas galvas ādā, galvaskausā, smadzenēs un galvas audos un asinsvados.
Galvas traumas parasti sauc arī par smadzeņu traumu vai traumatisku smadzeņu bojājumu, kura apjoms ir atkarīgs no galvas traumas smaguma. Ir bīstamas, jo var izraisīt bezsamaņu, kas liecina par traumas ietekmi uz galvas smadzenēm, kas var progresēt, attīstoties tūskai galvas smadzeņu audos un asinsizplūdumam, kas strauji palielina spiedienu galvaskausa iekšienē.
Spiediena rezultātā, galvas smadzeņu pamatnei iestrēgstot lielajā galvaskausa atverē, tiek bojāti elpošanas, sirdsdarbības un citi galvenās dzīvības funkcijas uzturošie smadzeņu centri. Pazīmes:īsāks vai ilgāks brīdis bezsamaņā (galvas traumas gadījumā); neatceras traumas norisi; galvas sāpes, galvas reiboņi; stāvoklis pasliktinās (iekšējā asiņošana).

    Draudīgas galvas smadzeņu traumas pazīmes, kas liecina par stāvokļa pasliktināšanos: vienas acs zīlīte ir lielāka par otru; 

 miegainība vai nespēja pamosties; 

 galvassāpes, kas pastiprinās un nepāriet; 

 neskaidra runa, vājums, nejutīgums vai koordinācijas traucējumi; 

 atkārtota vemšana vai slikta dūša; 

 krampji (trīce vai raustīšanās); 

 neparasta uzvedība, pastiprināta apjukums, nemiers vai uzbudinājums; 

 samaņas zudums. 

  Pat īslaicīgs samaņas zudums ir jāuztver nopietni!  Palīdzība: 

Novietojiet cietušo pusguļus vai cietušajam ērtākajā pozā.
Vienmēr izsauciet Ātro palīdzību. Ja cietušais vemj, pagrieziet to uz  sāniem. Ja ir brūce, uzlieciet sterilu pārsēju. Neļaujiet atdzist cietušajam/pasargājiet to no apkārtējās vides iedarbības. Aprūpējiet, nomieriniet cietušo.
     Video:  https://youtu.be/y645TUU8YwA Avots: RigaTV24 raidījums "Ko darīt, ja sāp?". Ko darīt, ja gūta galvas trauma? 14.11.2016 

 Krūškurvja traumas

  Krūškurvja traumas izraisa trulas spēka traumas, caurejošas traumas vai abi.   Ir ļoti svarīgi, lai cilvēkam būtu neskarts krūškurvis, nodrošinot atbilstošu ventilāciju. Ja Ātrā palīdzība netiek ātri izsaukta, var rasties elpošanas mazspēja. Krūškurvja bojājums, kas izraisa nepietiekamu ventilāciju, var ātri izraisīt skābekļa trūkumu organismā, bremzējot dzīvības uzturēšanai nepieciešamos vielmaiņas procesus.
Trulas krūškurvja sienas traumas ietver ribu lūzumus no vienas ribas līdz krūškurvja lūzumam, kā arī krūšu kaula lūzumus.
Ribu lūzumi ir visizplatītākais krūškurvja ievainojums. Lai gan tas ir ļoti sāpīgs, ribu lūzuma problēma parasti nav pats lūzums, bet gan ar iespējamu iekšējo orgānu (plaušas, sirds, aknas) ievainojumu, kas pavada lūzumus.   Situācijas, kuras var izraisīt krūškurvja traumas: autoavārija; 

 kritiens no pārmērīga augstuma; 

 sprādziena traumas; 

 spēcīgi sitieni pa krūtīm; 

 krūškurvja saspiešanas traumas; 

 šautas brūces; 

 durtas brūces. 

       Pazīmes:sāpes; apgrūtināta elpošana; asins izplūdums; brūce; deformācija.

 Palīdzība: 

Novietojiet cietušo pusguļus stāvoklī vai cietušajam ērtākajā pozā.
Izsauciet Ātro palīdzību. Ja ir brūce, uzlieciet sterilu pārsēju. Neļaujiet atdzist cietušajam/pasargājiet to no apkārtējās vides iedarbības. Aprūpējiet, nomieriniet cietušo.
Video angļu valodā papildu informācijai: https://youtu.be/x9I_jaJ0vTQ Avots: Sikana English.
Learn first aid gestures: Chest Wound. 18.04.2016

 Vēdera traumas

 Atšķirībā no krūškurvja un iegurņa dobumiem, vēdera dobumā nav kaulu, kas to aizsargātu, un jebkurš ievainojums var izraisīt nopietnus vēdera orgānu bojājumus, tostarp plīsumus aknās, liesā vai kuņģī. Ja tā notiek, cietušais var iekšēji asiņot līdz nāvei, ja vien netiek nodrošināta steidzama palīdzība slimnīcā. Kas var liecināt par vēdera traumu:vēdera zonas traumas vēsture, moto vai autoavārija, kritiens no augstuma; asiņojoša brūce vai cits acīmredzams ievainojums, iespējams, ar redzamām zarnām; stipras sāpes un iespējama muskuļu spazma pāri vēdera sienai; slikta dūša vai vemšana; ādas zilumi; cietušais nevar nostāvēt un tur ievainoto vietu sāpju mazināšanai; iekšējas asiņošanas dēļ cietušā āda var būt bāla.

 Palīdzība:  

Novietojiet cietušo guļus ar valnīti zem saliektiem ceļiem vai saglabājiet cietušā saudzējošo pozu.
Vienmēr izsauciet Ātro palīdzību.
Atbrīvojiet cietušo no ciešām drēbēm. Ja ir brūce, uzlieciet sterilu pārsēju. Ja brūce asiņo, apturiet asiņošanu ar spiedienu. Neļaujiet atdzist cietušajam, pasargājiet to no apkārtējās vides iedarbības. Aprūpējiet, nomieriniet cietušo.
 Necentieties ievietot izkritušos orgānus atpakaļ vēderā un nedodiet ēst, dzert un lietot medikamentus. 

 Asiņošana no deguna

 Asiņošana no deguna parasti nerada nopietnas sekas. Tomēr bieža vai spēcīga deguna asiņošana var liecināt par nopietnākām veselības problēmām, piemēram, paaugstinātu asinsspiedienu vai asinsreces traucējumiem, un tā ir jāpārbauda. Pārmērīga asiņošana ilgstoši var izraisīt arī turpmākas problēmas, piemēram, anēmiju. Palīdzība: 

Aizspiediet cietušajam asiņojošo nāsi.
Galvu nolieciet uz priekšu, apsēdiniet.
Uzvelciet gumijas cimdus, lai izvairītos no saskarsmes ar cietušā asinīm.
Pielieciet aukstumu pie deguna un pakauša. Ja asiņošana turpinās ilgāk par 20 minūtēm, izsauciet Ātro palīdzību, Neļaujiet cietušam atdzist. Aprūpējiet un nomieriniet cietušo.
  Video:  https://www.youtube.com/watch?v=TcGDoR6J9QI   Avots: Biedrība Latvijas Sarkanais Krusts.
Pirmā palīdzība deguma asiņošanas gadījumā. 26.01.2021

 Rīcība autoavārijas vietā

 Autoavārijās cietušie ir pakļauti liela spēka triecienu iedarbībai. Bieži ievainojumi, kas izraisa nāvi autoavārijā, ir traumatiski smadzeņu bojājumi, iekšēja asiņošana, lūzumi vai muguras smadzeņu traumas. Šāda veida bojājumi parasti rodas frontālās sadursmes, vadītāja vai pasažiera sānu trieciena vai apgāšanās dēļ, ko izraisa vadītāja neapdomīga rīcība.
Jebkurā ceļu satiksmes negadījumā pieņem, ka cietušajam var būt traumēts mugurkauls.
Ieraugot autoavāriju, novērtējiet situāciju un, neapdraudot sevi, sāciet cietušā glābšanas pasākumus:Apstādiniet savu automašīnu drošā attālumā no negadījuma vietas.
Ieslēdziet savas automašīnas avārijas gaismas signalizāciju. Paņemiet automašīnas aptieciņu, avārijas zīmi.  N ovietojiet avārijas zīmi nepieciešamajā attālumā no negadījuma vietas.  C entieties iekļūt automašīnas salonā.

 Palīdzība:Izvērtējiet situāciju un cietušā stāvokli, ja nepieciešams, izsauciet Ātro palīdzību.
Atstājiet cietušo automašīnas salonā, izņemot gadījumus, kad:

Ir briesmas cietušā dzīvībai. Ir bezsamaņa.
  
Saudzīgi izvelciet cietušo ar ‘’pērtiķa tvērienu’’(ja nepieciešams).
Sniedz nepieciešamo palīdzību.

   Atcerieties:Atvērušies gaisa spilveni nav bīstami Jums un cietušajiem.
Uzmanieties, ja spilveni nav atvērušies.

  Video:  https://youtu.be/Ue407uWqzC0 Avots: LTV raidījuma "Rīta panorāmas" rubrika "Pirmās palīdzības ABC". Rīcība pēc ceļu satiksmes gadījuma. 20.07.2017   Rīcība motoavārijas vietā.  Jebkurā ceļu satiksmes negadījumā pieņem, ka cietušajam var būt traumēts mugurkauls. Palīdzība:nekustiniet un nepārvietojiet cietušo; izsauciet Ātro palīdzību; aizsargķiveri noņemiet ļoti uzmanīgi, saudzējot cietušā kaklu, tikai ja:

 Ir bezsamaņa.  Ir asiņošana no ķiveres apakšas.
  
Palīdziet noņemt ķiveri, ja cietušais to grib (piemēram, asiņošana, vemšana).
Sniedziet nepieciešamo palīdzību.

Video:  https://youtu.be/Xbc8I4LKtnA Avots: LTV raidījuma "Rīta panorāmas" rubrika "Pirmās palīdzības ABC". Ķiveres novilkšana. 14.08.2017

 Dzīvnieku izraisītie nelaimes gadījumi

Dzīvnieku kodumi

Čūskas kodumi

Insektu kodumi

 Dzīvnieku kodumi

 Kodumu brūces biežāk ir kājās, rokās un sejā, tās maz asiņo, taču ir sāpīgas.
Visbiežāk sastopami suņa kodumi. Pēc pirmās palīdzības sniegšanas visos gadījumos ir jāgriežas ārstniecības iestādē, jo caur suņu, kaķu, kā arī plēsīgo savvaļas dzīvnieku – vilku, lapsu, jenotu, lāču u.c. – kodumiem organismā var iekļūt trakumsērgas ierosinātājs. No saslimšanas ar trakumsērgu pasargā potēšanās tūlīt pēc dzīvnieka koduma.  Bīstami! Potenciālas trakumsērgas briesmas. Palīdzība:  

 Apturiet asiņošanu. 

Ja brūce ir neliela, nav dzīvībai bīstama asiņošana, to mazgājiet ar ziepēm un ūdeni. Ādu ap brūci jānojodē ar 5-10% joda šķīdumu. Pārsieniet brūci ar sterilo pārsēju.
Izsauciet Ātro palīdzību. Potējieties pret trakumsērgu.
 Kļūdas: Koduma ignorēšana. Brūces dezinficēšana ar spirtu.
Sakostas vietas kasīšana.
Trakumsērgas riska ignorēšana.

 Video:  https://youtu.be/RXEwAVAvNro Avots: LTV raidījuma "Rīta panorāmas" rubrika "Pirmās palīdzības ABC". Suņu kodumi. 27.07.2017

 Čūskas kodumi

  Latvijā sastopama tikai viena   indīga čūsku suga — odze,   kuras kodums var būt arī nāves   cēlonis.
Odze cilvēkam neuzbrūk, tā iekož, ja tai uzkāpj virsū vai pieskaras.
Koduma vietā redzamas   2 lielākas un 2 mazākas četrstūrī novietotas brūces.   Indes iedarbība atkarīga no vietas, kur čūska iekodusi, — kodums rokā   bīstamāks nekā kājā.   Saindēšanās ir sevišķi smaga, ja inde   iekļuvusi asinsvadā.  Palīdzība:Izsauciet Ātro palīdzību.
Centieties nekustināt sakosto ķermeņa daļu. Atvēsineti koduma vietu. Neļaujiet atdzist cietušajam, pasargājiet to no apkārtējās vides iedarbības.
Smakšanas gadījumā veiciet atdzīvināšanu. Aprūpējiet, nomieriniet cietušo.

  Kļūdas: Žņauga vai pārsēja likšana. 

 Mediķu palīdzības nelūgšana. 

 Indes sūkšana ar muti. 

 Koduma vietas griešana, piededzināšana. 

 Alkohola lietošana iekšēji. 

 Video:  https://youtu.be/jTJDff4QMl4 Avots: LTV raidījuma "Rīta panorāmas" rubrika "Pirmās palīdzības ABC". Čūskas kodums. 19.07.2017

 Insektu kodumi

  Vairumā gadījumu, ja iekodis kukainis, uztraukumam nav pamata.
Koduma vieta var būt apsārtusi, pietūkusi ar nelielu niezes sajūtu. Bišu un lapseņu kodumi var būt sāpīgi, bet lielāko daļu nav bīstami. Retākos gadījumos var parādīties alerģiska reakcija uz kāda kukaiņa kodumu, pēc kura var pasliktināties veselības stāvoklis, izraisot alerģisko reakciju un anafilaktisko šoku, kurš var izraisīt smakšanu, attīstoties elpceļu nosprostošanai tūskas dēļ.
Siltā gada laikā bīstama ir ērču piesūkšanas, jo tās pārnēsā ērču encefalītu un Laimas slimības izraisītājus.  Ja kodiens ir ķermenī Palīdzība:dodieties uz drošu vietu, lai pasargātos no jauniem kodumiem; izņemiet dzeloni, ja tāds ir; nomazgājiet koduma vietu ar ūdeni un ziepēm; pie kodiena vietas pielieciet aukstu ūdens kompresi; ja kodiens ir rokā vai kājā, paceliet to uz augšu.

  Ja kodiens ir mutes dobumā  Bīstami! Iespējama elpceļu nosprostošanās un smakšana tūskas dēļ.Palīdzība: 

Vienmēr izsauciet Ātro palīdzību.
Dodiet sūkāt ledu vai maziem malkiem aukstu dzeramo.
Dzesējiert pampuma vietu.
Dzesējiet kaklu no ārpuses.
Smakšanas gadījumā veiciet atdzīvināšanu.
        Kļūdas: alkohola lietošana; 

 kasīšana; 

 duršana; 

 indes izsūkšana; 

 bezrecepšu medikamentu lietošana; 

 caurules duršana kaklā smakšanas gadījumā. 

  Video:  https://www.youtube.com/watch?v=r3ZVtv6R1MM Avots: LTV raidījuma "Rīta panorāmas" rubrika "Pirmās palīdzības ABC".
Kukaiņu dzēlieni. 18.07.2017 Ja piesūkusies ērce   Palīdzība:  

 Uzlieciet uz ērces vates tamponu, kas samērcēts spirtā vai degvīnā, un paturi 5 min.. 

 Ērces izvilkšanai izmantojiet   smailu pinceti  , ar ko satver ērces snuķīti pēc iespējas tuvāk ādai, un tad lēni, ar apļveida kustību izskrūvē ērci ārā. 

 Ja nav pincetes, ap ērces snuķīti apsien stipru diegu un, turot aiz diega galiem, tāpat izskrūvē ērci. 

 Pēc ērces izņemšanas koduma vietu dezinficējiet. 

 Rokas nomazgājiet ar ūdeni un ziepēm. 

Ja attīstās sajūta kā pie gripas bez saaukstēšanas pazīmēm, jāgriežas pie ārsta.
  Ērce ir jāizņem iespējami ātri!   Ērču encefalīta profilakse: vakcinācija; 

 gari zābaki un bikses, dodoties pie dabas; 

 ķermeņa pārbaude, atgriežoties mājās. 

    Kļūdas: savlaicīga ērces nenoņemšana; 

 aiztikšana ar kailiem pirkstiem; 

 saspiešana. 

 apziešana ar eļļu vai sviestu. 

 uzmanības nepievēršana encefalīta simptomiem. 

 Video:  https://www.youtube.com/watch?v=g6OhPcj-ajc Avots: LTV raidījuma "Rīta panorāmas" rubrika "Pirmās palīdzības ABC". Ērces. 21.07.2017

 Svešķermenis brūcē

 Situācijas, kad tiek gūtas traumas, kurās kādā ķermeņa daļā ir iekļuvis svešķermenis, ir dažādas, sākot ar gadījumiem, kur cilvēkam, skaldot malku, acī trāpījusi koka atlūza, līdz gadījumiem, kad, veicot lauku darbus, cietušais uzdūries uz kūts dakšas. Šādos brīžos būtiski ir neizvilkt no brūces svešķermeni, lai pasargātu no spēcīgas asiņošanas, un nekavējoties meklēt mediķu palīdzību.
Pavirši, ārējā ādas slānī iedūries svešķermenis, piemēram, skabarga, var tikt izvilkts patstāvīgi. Palīdzība: 

Apturiet dzīvībai bīstamo asiņošanu, spiežot uz asiņojošās vietas blakus svešķermenim.
Novietojiet marles polsterējumu ap objektu, lai novērstu tā sagriešanos vai pārvietošanos.
Uzlieciet pārsēju virs un ap polsterējumu, lai nostiprinātu svešķermeni.
Izsauciet Ātro palīdzību.
 Neizvelciet svešķermeni un nepieļaujiet svešķermeņa iespiešanu brūcē!  

 Ja iedūrusies skabarga Palīdzība: 

Noskalojiet ar ziepjūdeni.
Dezinficējiet pinceti un bojājuma vietu.
Izvelciet skabargu.
Dezinficējiet.
Uzlieciet plāksteri. Ja nevarat izvilkt, struto, jāgriežas pie ārsta.
  Kļūdas:netīra pincete; bakstīšana, skabargas grozīšana; iestumšana dziļāk; izgriešana, piededzināšana; tikai vienas daļas izvilkšana.

  Video:  https://youtu.be/Ooaz874K3sM Avots: LTV raidījuma "Rīta panorāmas" rubrika "Pirmās palīdzības ABC".
Skabarga.
Pieaugušie. 05.09.2017

 Svešķermenis acī

 Svešķermenis acī var radīt graušanas sajūtu, acs asarošanu. Ja gruzis acī atrodas ilgstoši, var veidoties arī iekaisums. Tāpēc vienīgais risinājums ir svešķermeni no acs dabūt ārā, ko var izdarīt ar acs skalošanu. Jo ātrāk, jo labāk, lai nerodas iespēja attīstīties infekcijai. Palīdzība:  

Ļaujiet acij dabiski asarot.
Skalojiet aci zem tekoša ūdens krāna.
Vates tamponu samitrināt ūdenī un izspiest, ļaujot iztecēt pa acs iekšējo kaktiņu. Tas jāatkārto, līdz svešķermenis ir pazudis. Ja svešķermenis ir zem apakšējā plakstiņa, tad cilvēks actiņu var skalot pats. Ja svešķermenis nokļuvis zem augšējā plakstiņa, jāgriežas pie ārsta.
  

 Kļūdas:berzēšana; skalošana ar ziepjūdeni; laizīšana ar mēli.

  Ja svešķermenis ir iedūries acī: 

Uzlieciet pārsēju abām acīm.
Dodieties pie ārsta.
 Nemēģiniet izvilkt svešķermeni no acs.
Video:  https://youtu.be/NzNHhlDQRrE Avots: LTV raidījuma "Rīta panorāmas" rubrika "Pirmās palīdzības ABC". Svešķermenis acī. 21.08.2017 

 Svešķermenis ausī

 Biežāk svešķermeņi ausīs ir sastopami maziem bērniem, kuri paši ievieto sīkus priekšmetus ārējā auss ejā. Taču nereti arī kukaiņi ielien vai ielido ausī pieaugušajiem. Pārsvarā, kad svešķermenis ir ārējā auss ejā, nav nepieciešama neatliekama medicīniska palīdzība un nav dzīvībai bīstama.  Palīdzība:Lēnām izņemiet ārējo svešķermeņa daļu, ja tāda ir. Nemēģiniet atlikušo daļu izņemt ar pirkstiem vai pinceti – to var iegrūst dziļāk.
Nolieciet galvu ar skarto ausi uz leju un lēnam pakratiet to. Ja svešķermenis no auss neizlec, meklējiet mediķu konsultāciju.

 Ja auss ejā ir iekļuvis kukainis: 

Nebāziet ausī pirkstu, lai kukainis neiedzeltu.
Nolieciet galvu ar skarto ausi uz augšu, lai kukainis varētu izlīst. Ja kukainis joprojām ir ausī, tad iepiliniet dažus pilienus olīveļļas, tad ūdeni, iespējams, ka kukainis uzpeld. Ja kukaini neizdodas evakuēt, jāmeklē ārsta palīdzība. Jāgriežas pie ārsta nekavējoties, ja parādās asiņaini vai dzidri izdalījumi no auss vai sāpes.
  

 Video angļu valodā papildu informācijai:  https://www.youtube.com/watch?v=8FK8w6HFdcw Avots: St John Ambulance. If your Baby has a Foreign Object in the Nose or Ear - First Aid Training. 02.09.2016 

 Daudz cietušo vienlaicīgi

 Ja ir vairāki upuri, ir svarīgi noteikt prioritāti, kam glābējs vispirms sniegs aprūpi.
Uzskatiet, ka Jūs esat vienīgais, kurš spēj palīdzēt. Rīkojieties! Novērtējiet situāciju:Kas ir nelaimes gadījuma iemesls?

Kāds ir cietušo skaits?

Novērtējiet atrašanās vietu un tuvākos ceļus. Novērtējiet, kādi dienesti būs nepieciešami – ĀP, VUGD, VP?

Vai ir draudošas briesmas notikuma vietā?

Novērtējiet resursus, kas ir Jūsu rīcībā, un neievainotos, kas var palīdzēt. Ziņojiet 113 vai 112 .
Informējiet par situāciju un turpmāko sazināšanos. 

     Rīcības secība: 

Sniedziet pirmo palīdzību tiem, kuri nekliedz (iespējama bezsamaņa).
Sniedziet pirmo palīdzību tiem, kuri asiņo (dzīvībai bīstama asiņošana).
Staigājošos cietušos sapulciniet atsevišķi un sniedziet tiem nepieciešamo palīdzību. Neļaujiet atdzist cietušajiem/pasargājiet tos no apkārtējās vides iedarbības. Aprūpējiet, nomieriniet cietušos.
Nomieriniet visus, neļaujiet izcelties panikai.
  Video:  https://www.youtube.com/watch?v=QfiApe-jUdg  Avots: LTV Ziņu dienests.
Pilnveido iemaņas dzīvības glābšanā. 28.05.2017

 Slimības

Krampji

Sāpes krūtīs, elpas trūkums

Sāpes vēderā

Cukura diabēts

Insults

 Krampji

 Krampji tiek visbiežāk vēroti slimojošiem ar epilepsiju un izpaužas kā ķermeņa muskuļu vai to grupu raustīšanās, cietušajam vienlaicīgi zaudējot samaņu, taču ir iespējamas arī vieglākas izpausmes formas.
Krampju lēkmei beidzoties, cietušais atgūst samaņu un ir spējīgs par sevi parūpēties, pastāstīt, ka ir slims ar epilepsiju.
Krampjiem var būt arī citi retāk sastopami iemesli – galvas smadzeņu traumas un audzēji, ļoti augsta ķermeņa temperatūra, organisma vielmaiņas traucējumi. Palīdzība: 

Sargājiet no iespējamām traumām.
Pasargājiet cietušā galvu, palieciet zem tās mīkstu priekšmetu.
Fiksējiet lēkmes ilgumu. Ja lēkme garāka par 3 min. vai tā atkārtojas, izsauciet Ātro palīdzību. Ja cietušais pēc lēkmes ir bezsamaņā, izsauciet Ātro palīdzību.
Tikai pēc lēkmes veiciet atdzīvināšanas pasākumus, ja nepieciešams.
 Kļūdas:cietušā turēšana; cietušā pārvietošana; mēģināšana atvērt sakostos zobus; priekšmetu bāšana mutē.

Video:  https://youtu.be/NyJwNF_xNMQ Avots: LTV raidījuma "Rīta panorāmas" rubrika "Pirmās palīdzības ABC".
Epilepsija. 09.08.2017 

 Sāpes krūtīs, elpas trūkums

 Sāpes krūtīs, elpas trūkums var liecināt par draudošo vai jau notikušo miokarda infarktu.
Miokarda infarkts ir dzīvībai bīstams stāvoklis, kad nepietiekamas apasiņošanas dēļ iet bojā daļa sirds muskulatūras un sirds vairs nespēj nodrošināt asinsriti.
Daudzos gadījumos cilvēka dzīve ir atkarīga no tā, cik savlaicīgi būs uzsākta ārstēšana.
Svarīgi zināt pirmās slimības pazīmes, lai spētu to atpazīt.
Pirmās pazīmes:sāpes – griešana, dedzināšana krūtīs, var izstarot uz kreiso roku, žokli; liels vājums un elpas trūkums; panika un bailes stipro sāpju dēļ; sirdsklauves; galvas reibonis; pārmērīgs nogurums; slikta dūša, vemšana.

  Palīdzība: 

Nodrošiniet saslimušajam mieru un svaigu gaisu. Palīdziet saslimušajam ieņemt visērtāko ķermeņa stāvokli. Palīdziet saslimušajam ieņemt viņa paša jau zināmās zāles.
Izsauciet Ātro palīdzību. Neļaujiet atdzist saslimušajam, pasargājiet to no apkārtējās vides iedarbības. Aprūpējiet, nomieriniet saslimušo.
Veiciet atdzīvināšanas pasākumus, ja nepieciešams.
  Kļūdas: slimības simptomu neatpazīšana; laika vilcināšana, cerot, ka pāries; pašārstēšanās.

 Video:  https://youtu.be/IYYyDzZrPfg Avots: LTV raidījuma "Rīta panorāmas" rubrika "Pirmās palīdzības ABC".
Infarkts. 03.08.2017 

 Sāpes vēderā

 Vēdera sāpes ir biežs simptoms un var būt gan funkcionālu pārejošu traucējumu rezultātā, gan dzīvībai bīstamas slimības pazīme.
Pacienti ar akūtu vēdera dobuma orgānu slimību, kuras gadījumā var būt nepieciešama neatliekama ķirurģiska ārstēšana, pēc iespējas ātrāk jānogādā tādā medicīnas iestādē, kur var veikt atbilstošu izmeklēšanu, novērošanu un ārstēšanu.  Palīdzība: 

Palīdziet saslimušajam ieņemt visērtāko ķermeņa stāvoklī.
Izsauciet Ātro palīdzību. Neļaujiet atdzist saslimušajam/pasargājiet to no apkārtējās vides iedarbības. Aprūpējiet, nomieriniet saslimušo.
     Kļūdas:pretsāpju medikamentu lietošana; sildīšana; ēšana vai dzeršana.

  Vemšana ar melnu vai asiņainu saturu vai vēdera izeja melnā krāsā var būt vēdera orgānu asiņošanas gadījumā, kas apdraud cietušā dzīvību.Video angļu valodā papildu informācijai: https://youtu.be/XVqbGUYMKXo Avots: iPatientCare.
First Aid Info - Abdominal Pain. 08.04.2016

 Cukura diabēts

 Ikvienai cilvēka šūnai nepieciešama enerģija, kuru nodrošina ar uzturu uzņemts cukurs (glikoze). Lai šis process noritētu, nepieciešams hormons – insulīns, kuru ražo aizkuņģa dziedzerī. Ja cilvēkam trūkst insulīns, glikoze paliek asinīs, attīstās slimība – cukura diabēts.
Glikozes līmeņa mazināšanai cukura diabēta pacienti ikdienā injicē insulīnu, kuru pārdozējot vai laikus nepaēdot var attīstīties hipoglikēmija – nepietiekams glikozes (cukura) daudzums asinīs.
Cukura līmeņa pazemināšanās asinīs var izraisīt dzīvībai bīstamu stāvokli, galvas smadzeņu un citu orgānu šūnas “paliek badā”, attīstās neatgriezeniskas izmaņas.
Apzini cukura diabēta slimniekus savu paziņu vidū! Visbiežākās pazīmes:nogurums bez redzama iemesla; neizskaidrojams svara zudums; slāpes; bieža urinācija; redzes pasliktināšanās; tirpšanas sajūta kājās.

 Palīdzība: 

Ja diabēta slimnieks sāk justies slikti, dodiet cukuru saturošus dzērienus vai ēdienus. Ja stāvoklis neuzlabojas, izsauciet Ātro palīdzību. Neļaujiet atdzist saslimušajam, pasargājiet to no apkārtējās vides iedarbības. Aprūpējiet, nomieriniet saslimušo.
Veiciet atdzīvināšanas pasākumus, ja nepieciešams.
     Cukura aizvietotāji neder!  Video:      https://www.youtube.com/watch?v=zFjYw8Sco2s  Avots: Latvijas diabēta federācija.
Cukura diabēts un hipoglikēmija. 16.06.2022

 Juridiskais pamatojums pirmās palīdzības sniegšanai

 Ārstniecības likums 9. pants. (3) Ministru kabinets nosaka pirmās palīdzības sniegšanas apmācības sistēmu, pirmās palīdzības sniegšanas apmācības programmu saturu un šīs apmācības nodrošināšanas kārtību. Ārstniecības likums nosaka, ka pirmo palīdzību ir pienākums sniegt ikvienai personai neatkarīgi no sagatavotības un ekipējuma.
Darba aizsardzības likumā minēts, ka pirmo palīdzību sniedz norīkoti un apmācīti nodarbinātie, pietiekamā skaitā, kas apgādāti ar nepieciešamo aprīkojumu.
Pirmā palīdzība ir tūlītēja, mērķtiecīga un precīza rīcība dzīvību un veselību apdraudošā situācijā līdz NMPD mediķu ierašanās brīdim, vai cietušā nogādāšanai ārstniecības iestādē.
Pirmās palīdzības mērķis ir saglabāt dzīvību un novērst negadījuma sekas.
Pirmās palīdzības programmas saturu nosaka 14.08.2012 (spēkā ar 30.08.2012) MK noteikumi Nr. 557 “Noteikumi par apmācību pirmās palīdzības sniegšanā”: 

 I evads. Rīcības secība negadījuma vietā.
Atdzīvināšanas pasākumi. Šoks. Dzīvībai bīstama asiņošana.
Termiskie bojājumi. Ķīmisko vielu izraisītie nelaimes gadījumi.
Elektrotrauma. Slīkšana.
Traumas.
Amputācijas. Dzīvnieku izraisīti nelaimes gadījumi. Svešķermeņi.
Daudz cietušo vienlaicīgi.
Slimības.
Aptieciņas saturs. Glābēja drošība.

 Pirmās palīdzības pamatprincipi

 Pirmā palīdzība balstās uz pieņēmumu, ka glābējam negadījuma vietā nav citu palīglīdzekļu, kā tikai viņa divas rokas. No tā izriet pirmās palīdzības pamatprincipi.
Pirmās palīdzības pamatprincipi:  vienkāršs algoritms;  universāls algoritms;  viens glābējs;  pieaudzis cietušais;  minimāli palīglīdzekļi;  neizmantojam medikamentus;  glābēja drošības princips;   v ienota programma valstī.

 Iemesli, kāpēc jāsniedz pirmo palīdzību: līdzjūtība, empātija; altruistiskais egoisms – “dots devējam atdodas”; sevis projicēšana cietušā      vietā; kompetence; pienākuma apziņa; stāvoklis (amats, dzimums      uzliek pienākumus); apkārtējo cilvēku “spiediens”; pazīstams cietušais; tuvumā nav citu cilvēku.

Apmācības mērķis:

 
iemācīt praktiski sniegt pirmo palīdzību cietušajiem un saslimušajiem, vadoties pēc solidaritātes principa – “kad vajadzēs, palīdzēs tev”; dot zināšanas pirmās palīdzības sniegšanā – iespēja izvairīties no kļūdām un bailēm tās pieļaut; pārliecināt, ka sniegt pirmo palīdzību ir vienkārši – to var apgūt ikviens, kurš to vēlas.

    Glābēja drošība:Nebaidies sniegt palīdzību!

Esi piesardzīgs! Pārliecinies ka vide ir droša.
Atceries, ka cietušais var būt inficēts ar dažādām infekcijas slimībām (HIV/AIDS, vīrusu hepatīts, tuberkuloze, covid-19 u.c.).
Elpinot lieto masku. Pārsienot lieto cimdus.

 Pirmās palīdzības aptieciņa

 Pirmās palīdzības sniegšanā vispieejamākie palīglīdzekļi atrodami pirmās palīdzības aptieciņā, kura atrodama katrā automašīnā vai darba vietā, jo to nosaka likumdošana.
Pirmās palīdzības visu aptieciņu saturs ir identisks, jo to nosaka 03.08.2010 (spēkā no 07.08.2010.) MK noteikumi Nr. 713.
Pirmās palīdzības aptieciņas saturs: 

Vienreiz lietojami cimdi iepakojumā – 2 pāri

Spraužamadatas – 4

Šķēres (10–14 cm) ar noapaļotiem galiem – 1

Mākslīgās elpināšanas maska ar vienvirziena gaisa vārstuli iepakojumā – 1

Trīsstūrveida pārsējs (96 x 96 x 136 cm) iepakojumā – 2

Leikoplasts (2–3 cm) spolē – 1

Brūču plāksteri (dažādu izmēru) sterilā iepakojumā – 15

Tīklveida pārsējs Nr.3 (40 cm) – 3

Marles saites (4 x 0,1 m) sterilā iepakojumā – 4

Marles saites (4 x 0,05 m) sterilā iepakojumā – 2

Pārsienamās paketes sterilā iepakojumā – 2

Marles komplekts (600 x 800 mm) sterilā iepakojumā – 1

Marles komprese (400 x 600 mm) sterilā iepakojumā – 1

Marles komprese (100 x 100 mm) sterilā iepakojumā – 5

Folijas sega (viena puse metalizēta, otra – spilgtā krāsā) iepakojumā – 1

Medicīnisko materiālu saraksts valsts valodā – 1
  

 Rīcības secība negadījuma vietā

 Kur var notikt nelaimes gadījumi? 
Mājās (virtuve, vannas istaba, dzīvojamā zona, dārza darbi, pēkšņa saslimšana u.c.). Uz ielas (traumas, pēkšņa saslimšana, auto avārijas, notriekts gājējs u.c.). Atpūtā (grils, ugunskuri, ūdenstilpnes, sporta traumas, pēkšņa saslimšana u.c.).
Darbā (pārkāpjot un neievērojot darba drošības prasības, pēkšņa saslimšana u.c.).

  Kā var atpazīt nelaimes gadījumus?  Redzot (cilvēks pakrīt acu priekšā, nekustīgi guļ vai sakņupis un atrodas neierastā vietā un laikā).
Dzirdot (kāds sauc palīgā). Jūtot (pieskaroties cietušajam).
Uzrunājot ("Kā jūtaties?").

 Rīcības secība negadījuma vietā: saglabājiet mieru; novērtējiet situāciju, tai skaitā      esošās un draudošās briesmas; rīkojieties ātri, droši, bet      mērķtiecīgi; nebaidieties no kļūdām; sargājiet pats sevi!

       Tūlītējie pasākumi: Pasākumu komplekss, kas jāveic pirms palīdzības uzsākšanas, lai saglabātu savu, apkārtējo un cietušā vai saslimušā dzīvību:briesmu avotu novēršana: noslēdziet gāzi, nodzēsiet liesmu, atslēdziet elektrību, uzstādiet brīdinājumu zīmes; dzīvības glābšanas pasākumi: apturiet asiņošanu, uzsākiet atdzīvināšanas pasākumus.

 Palīdzības izsaukšana:sauciet pēc citu palīdzības (“palīgā, sauciet ātros!”); ātro palīdzību lai sauc cits, ne Jūs; nekavējiet laiku, pievērsieties cietušajam, jo Jūs protat palīdzēt!

    Kur zvanīt:113 – Ātrās palīdzības dispečerdienests; 112 – Glābšanas dienesta dispečerdienests; vai izmantot mobilo aplikāciju.

  Ziņo:kur noticis; kas noticis; cik cietušo vai slimo; nepārtrauciet sarunu, pirms to nav izdarījis dispečers.

 Kur noticis:  pilsētā – pilsēta, adrese, mājas nr., dzīvokļa nr., durvju kods. (Rīga, Tallinas 29-21, durvju kods 12345). pagastā – novads, pagasts, apdzīvota vieta, mājas nosaukums. (Burtnieku novads, Burtnieku pagasts, Matīši, «Ozoliņi»). auto      avārija – ceļa apzīmējums, kurā km (A4 vai P100 vai V25, aptuveni no 17. līdz 19. km). Mežā      apmaldījies vai kļuva slikti, nav apdzīvotas vietas.    Izmantot mobilo aplikāciju    Kas noticis, cik cietušo vai slimo.
Piemēri:sāpes krūtīs, elpas trūkums, bāla sejas āda satraukums; cilvēks bezsamaņā  ELPO; cilvēks bezsamaņā NEELPO; ļoti stipra asiņošana no rokas, sagriezies uz stikliem, bāls; auto avārija, 4 cietušie, 2 kliedz, 2 klusē un nekontaktē.
Visi asiņaini.

 Atgriezies pie cietušā un turpini sniegt palīdzību līdz Ātras palīdzības ierašanas brīdim.
Cietušā aprūpe Cietušā aprūpe ietver šādas darbības:pirmā palīdzība līdz ĀP ierašanās brīdim; sniedziet palīdzību, runājot ar cietušo; psiholoģiskā palīdzība. 

   Psiholoģiskā palīdzība:runājiet mierīgi, nomierinoši, bet pārliecinoši; iepazīstiniet ar sevi; uzklausiet cietušo; neatstājiet cietušo vienu; informējiet cietušo par savām (glābēja) darbībām; informējiet cietušo par notiekošo (reālā pozitīvā informācija); uzturiet vieglu kontaktu ar cietušā ķermeni; neko nepārmetiet; pasargājiet cietušo no ziņkārīgajiem; paziņojiet cietušā radiniekiem.

  Glābēja uzdevums  Darboties pirmos 3 posmos, retos izņēmuma gadījumos 4 posmu ietvaros.
Slimnīca uz pirmās palīdzības sniedzējiem neattiecas. Kāds rezultāts būs slimnīcā, viss ir atkarīgs no pirmajiem trīs glābšanas ķēdītes posmiem.

 Insults

 Insults ir galvas smadzeņu bojājums, kura cēlonis ir asinsrites traucējumi galvas smadzenēs, kas apdraud saslimušā dzīvību, jo, nepienākot ar asinīm glikozei un skābeklim, apstājas vielmaiņas procesi smadzeņu šūnās.
Notiek neatgriezeniski procesi, un šūnas iet bojā.
Atkarībā no bojājuma lokalizācijas tiek traucēta vai pat zaudēta kāda no organisma funkcijām, cilvēku smagi invalidizējot, var iestāties nāvē.  Pazīmes, kas liecina par insultu:smaidot šķība viena sejas puse (palūdziet smaidīt); nevar vienlaicīgi vienmērīgi pacelt abas rokas; nevar atkārtot vienkāršu teikumu.

 Palīdzība: 

Nekavējoties izsauciet Ātro palīdzību (ja ir vismaz viena no šīm pazīmēm). Ja ir samaņas traucējumi, novietojiet cietušo stabilā sānu pozā. Neļaujiet atdzist saslimušajam, pasargājiet to no apkārtējās vides iedarbības. Aprūpējiet, nomieriniet saslimušo.
Veiciet atdzīvināšanas pasākumus, ja nepieciešams.
Slimnīcā jānokļūst 4,5 stundu laikā pēc pirmajiem simptomiem.
 Kļūdas:laika vilcināšana; medikamentu lietošana; ēšana vai dzeršana; ārstēšanās mājas apstākļos.

  Video:  https://www.youtube.com/watch?v=BKl7Zyum5yY Avots: LTV raidījuma "Rīta panorāmas" rubrika "Pirmās palīdzības ABC".
Insults. 02.08.2017

 Pašpārbaudes tests

 Pašpārbaudes tests – Šoks

 Pašpārbaudes tests – Apdegumi

 Pašpārbaudes tests – Rīcība ugunsgrēka laikā

 Pašpārbaudes tests – Atdzišana

 Pašpārbaudes tests – Apsaldējumi

 Pašpārbaudes tests – Ķīmiska viela uz ādas

 Pašpārbaudes tests – Ķīmiska viela acī

 Pašpārbaudes tests – Ķīmiska viela gremošanas traktā

    Atdzīvināšanas pasākumi

 Dzīvības glābšanas ABC algoritma sastāvdaļas. Tā nozīme un vieta dzīvības glābšanas ķēdē. ABC shēma

 Atdzīvināšanas pasākumi ir vērsti uz cietušā dzīvības glābšanu, kad ir notikusi sirdsdarbības un elpošanas apstāšanās.
Galvas smadzeņu šūnu dzīvotspēja ir atkarīga no asinsrites, jo ar svaigām asinīm pienāk barības viela glikozē un skābeklis, kuriem reaģējot šūnās atbrīvojas enerģija, kas nepieciešama to funkcionēšanai. Ja nav asins cirkulācijas, pēc dažām sekundēm iestājas bezsamaņa, bet pēc 3 – 8 minūtēm neatgriezeniskas izmaiņas galvas smadzeņu šūnās.
Atdzīvināšanas pasākumi var būt veiksmīgi, tikai tos uzsākot šajā laika posmā ar mērķi to darīt pēc iespējas agrāk.  Atdzīvināšanas pasākumu praktiskai īstenošanai un apmācībai tiek izmantots starptautiski atzīts Dzīvības glābšanas ABC algoritms, kas nodrošina vienotu pasākumu veikšanas secību un to iekļaušanu dzīvības glābšanas ķēdē. Dzīvības glābšanas ķēde: Agrīna atpazīšana un palīdzības izsaukšana

Agrīnie atdzīvināšanas pasākumi

Agrīna defibrilācija

Aprūpe pēc reanimācijas

 Ar atdzīvināšanas pasākumiem, ieskaitot ārējo sirds masāžu un mākslīgo elpināšanu, tiek vinnēts laiks, uzturot dzīvības procesus galvas smadzeņu šūnās līdz brīdim, kad cietušajam tiek pievienots defibrilators, kurš ar spēcīgu elektriskas strāvas triecienu var iedarbināt sirdi.  ABC dzīvības glābšanas algoritma nosaukums atspoguļo tā sastāvdaļas un ir radies no to nosaukumu pirmajiem burtiem angļu valodā. 
A –  airways  – elpošanas ceļi; B –   breathing   – elpošana; C –  circulation  – asinsrite.

      Pēc algoritma sastāvdaļu īstenošanas secības šodien tas praktiski kļuvis par ACB.
 

 Video angļu valodā papildu informācijai:  https://youtu.be/qdFkiktijHc Avots: First Aid Accident &amp;amp; Emergency.
Pakrun Chain of Survival. 21.03.2017 

 Rīcība negadījuma vietā. ABC praktiskais demonstrējums

 ABC algoritma praktiskā pielietošana1. Pārliecinieties par savu un apkārtējo drošību.2. Pārbaudiet cietušā samaņu: saudzīgi papuriniet cietušo aiz pleciem un skaļi uzrunājiet cietušo.  

2.1. Ja cietušais reaģē, atbild, tātad ir pie samaņas:

 
atstājiet cietušo tādā pašā pozā, kādā atradāt, vai piedāvājiet cietušajam nogulties vēlamajā pozā; centieties nodibināt ar cietušo kontaktu, mieriniet, nepārmetiet; pasargājiet cietušo no apkārtējās vides iedarbības; centieties noskaidrot, kas noticis ar cietušo, un sniedziet nepieciešamo palīdzību; ja nepieciešams, izsauciet Ātro palīdzību; aprūpējiet un mieriniet cietušo; regulāri atkārtoti pārbaudiet cietušā samaņu.

 2.2. Ja cietušais nereaģē/neatbild, tad uzskatiet, ka viņš zaudējis samaņu. 3.
Sauciet palīgā citus, lieciet tiem izsaukt ĀP.

 4.
Novietojiet cietušo uz muguras, uz cieta pamata. 5.
Atbrīvojiet elpceļus, atliecot galvu un paceļot zodu.  

 Cilvēkam, guļot uz muguras bezsamaņā, mēle noslīd uz leju un nosprosto elpošanas ceļus. Tāpēc pirms pārbaudot, vai cietušais elpo, tie tiek atvērti, noliecot galvu un paceļot zodu.    

  6. Pārbaudiet un izvērtējiet elpošanu, turot galvu ar abām rokām, redzot, dzirdot un jūtot, ne ilgāk kā 10 sekundes:redzot (skatoties ar acīm uz cietušā vai pēkšņi saslimušā krūtīm); dzirdot (klausoties ar ausi, vai cietušais jeb pēkšņi saslimušais elpo); jūtot (jūtot ar vaigu cietušā jeb pēkšņi saslimušā silto izelpu).

 6.1. Ja cietušais elpo normāli:novietojiet cietušo stabilā sānu pozā; lieciet kādam izsaukt vai, ja esat viens, pats izsauciet Ātro palīdzību; atkārtoti pārbaudiet cietušā elpošanu.

    Cietušā novietošana stabilā sānu pozā    

  Video:   https://youtu.be/G6ww1-13xqs  Avots: LTV raidījuma "Rīta panorāmas" rubrika "Pirmās palīdzības ABC".
Pareiza sānu poza. 13.07.2017 Kļūda: novietot uz slīpa pamata. 6.2. Ja cietušais neelpo vai neelpo normāli (lēni, trokšņaini gārdzieni vai tikko nosakāma elpošana):lieciet kādam izsaukt Ātro palīdzību vai, ja esat viens, pats izsauciet Ātro palīdzību;

   atbrīvojiet sirds masāžas vietu no apģērba, rokas novietojot krūškurvja vidū, un uzsāciet sirds masāžu.

 Pareiza roku pozīcija – krūšu kaula vidū. 

 Spiediens tiek īstenots ar delnas pamatni   

 Veiciet 30 sirds masāžas: sirds masāžas temps 100 - 120 reizes minūtē; sirds masāžas dziļums 5 – 6 cm.

 Turiet rokas taisnas un “stingras”, galvenā slodze – muguras muskuļiem.  

 Novietojiet ceļus cietušajam klāt, rokas vertikālā pozīcijā pret krūšu kurvi, piepalīdzēšanai izmantojiet sava ķermeņa svaru (gravitācijas spēku). 

   7.
Veiciet 2 elpināšanas „mute – mutē”:atbrīvojiet elpceļus, atliecot galvu un paceļot zodu; aizspiediet cietušā degunu;

   
katrai elpināšanai patērējiet apmēram 1 sekundi; elpināšanas tilpums 500 – 600 ml  – mierīgas izelpas tilpums; novērojiet cietušā pasīvās izelpas.

   8.
Turpiniet masēt un elpināt attiecībā 30 : 2. Kļūdas:Noguldīt uz slīpa pamata. Masēšanas laikā locīt rokas elkoņu locītavas, ātri nāks nogurums.

 Video:  https://youtu.be/l83uNiZHdsw Avots: LTV raidījuma "Rīta panorāmas" rubrika "Pirmās palīdzības ABC".
Atdzīvināšana – pieaugušie. 10.07.2017 Ja pēc pirmā elpināšanas mēģinājuma krūškurvis nepaceļas, tad pirms nākamās elpināšanas:paskatieties cietušā mutē un izņemiet visus redzamos svešķermeņus; pārbaudiet, vai cietušā galva ir atliekta un zods pacelts; pārbaudiet, vai ir aizspiests cietušā deguns; neveiciet vairāk kā 2 elpināšanas.

 Intervāliem starp sirds masāžas un elpināšanas fāzēm ir jābūt maksimāli īsiem (grafiks B).
Tikai tā var noturēt ar masāžu sasniegto asinsspiedienu.
Pauzes rada asinsspiediena kritumu, pārtraucot asinsriti galvas smadzenēs (grafiks A).  

 Ja nevarat vai negribat izdarīt elpināšanu, veiciet tikai sirds masāžu:sirds masāža jāizdara nepārtraukti, bez pauzēm; sirds masāžas temps 100 - 120 reizes minūtē. sirds masāžas dziļums 5 - 6 cm.

 Glābēja pasargāšanai no inficēšanas riskiem, veicot “mute – mutē” elpināšanu, var izmantot pirmās palīdzības aptieciņā atrodamo filtru, kuru ievieto cietušajam mutē. 

    Elpināšanu var veikt, izmantojot masku un ventilēšanas maisu.

 Ja ir vairāki glābēji, tad tie var mainīties, patērējot maiņai pēc iespējas mazāku laiku, un katrs veic atdzīvināšanas pasākumus 2 minūtes.
Atdzīvināšanas pasākumus pārtrauc tikai tad, ja:ierodas Ātrā palīdzība un pārņem cietušā atdzīvināšanu; cietušais vismaz 2 reizes pilnvērtīgi ieelpo; cietušais sāk kustēties, atver acis; jūsu spēki izsīkst.

 Veicot atdzīvināšanas pasākumus, var lietot automātisko ārējo defibrilatoru (AĀD), ja palīdzības sniedzējs ir apmācīts AĀD lietošanā.   

 Jebkurā nelaimes gadījumā, kad cietušais ir zaudējis samaņu, ir jārīkojas pēc atdzīvināšanas pasākumu principiem, ievērojot dzīvības glābšanas ABC algoritmu.
Tikai tā var iekļauties dzīvības glābšanas ķēdē, un Ātras palīdzības mediķi varēs turpināt cietuša glābšanu.

    Civilā aizsardzība Eiropas Savienības un NATO kontekstā, humānās palīdzības sniegšana un saņemšana

 Civilās aizsardzības sadarbība divpusējo līgumu ietvaros, sadarbība Baltijas jūras reģionā

 Starptautiskā sadarbība civilās aizsardzības jomā balstās uz divpusējiem līgumiem un dalību ANO, ES un NATO izveidotajos formātos un struktūrās. Līgumu mērķis ir apvienot spēkus katastrofu pārvaldīšanas un to seku likvidēšanas jomā, jo apdraudētās teritorijas cieš neatkarīgi no valstu robežām, valsts mēroga katastrofās valsts resursi var būt nepietiekami, esošie divpusējie līgumi var būtiski paātrināt palīdzības sniegšanu.
Visciešākā sadarbība katastrofu novēršanas, gatavības un reaģēšanas jomā attīstīta ar Latvijas ziemeļu un dienvidu kaimiņiem Igauniju un Lietuvu. 2001. gadā tika parakstīti Latvijas Republikas valdības un Igaunijas Republikas valdības ar Lietuvas valdības līgumi par savstarpēju palīdzību dabas katastrofu un citu liela mēroga avāriju gadījumā. Šiem divpusējiem starpvaldību līgumiem sekoja Operatīvās sadarbības līgums starp Latvijas Republikas Valsts ugunsdzēsības un glābšanas dienestu un Igaunijas Republikas Iekšlietu ministrijas Ugunsdzēsības un glābšanas departamentu un Operatīvās sadarbības līgums starp Latvijas Republikas Valsts ugunsdzēsības un glābšanas dienestu un Lietuvas Republikas Iekšlietu ministrijas Ugunsdzēsības un glābšanas departamentu.
Noslēgtie divpusējās sadarbības līgumi rezultējās kopīgās ugunsdzēsības un glābšanas dienestu mācībās un praktisko palīdzību katastrofu gadījumos. Tā, piemēram, 2014. gada vasarā Kuršu kāpās Lietuvā izcēlās milzīgs meža ugunsgrēks.
Latvijas  Valsts ugunsdzēsības un glābšanas dienests (VUGD) saņēma mutisku un pēc tam arī rakstisku palīdzības lūgumu.
Lietuvas Ugunsdzēsības un glābšanas departamenta priekšnieks vērsies ar lūgumu pie Latvijas VUGD priekšnieka izskatīt iespēju degošās kāpas dzēšanas darbos iesaistīt arī helikopteru no Latvijas.
Dienests uz kaimiņvalstu kolēģu lūgumu reaģēja, un uz ugunsgrēka vietu nosūtīts Latvijas Republikas Nacionālo bruņoto spēku (NBS) helikopters.
Divpusējie līgumi starp Latvijas un Lietuvas valdībām un Ugunsdzēsības un glābšanas dienestiem deva iespēju sniegt nepieciešamo palīdzību nekavējoties. 2017. gada 23. novembrī tika sperts nākamais solis Baltijas valstu sadarbības attīstībā civilās aizsardzības jomā – Viļņā parakstītais Latvijas Republikas valdības, Igaunijas Republikas valdības un Lietuvas Republikas valdības trīspusējais nolīgums par sadarbību katastrofu novēršanas, gatavības un reaģēšanas jomā. Uz tā pamata tika parakstīts trīspusējais Sadarbības līgums starp Latvijas Republikas Valsts ugunsdzēsības un glābšanas dienestu, Igaunijas Glābšanas pārvaldi un Lietuvas Republikas Iekšlietu ministrijas Ugunsdzēsības un glābšanas departamentu. Šis līgums nosaka praktiskās sadarbības izveidošanu un attīstīšanu katastrofu novēršanas, gatavības, reaģēšanas, agrīnās brīdināšanas un palīdzības jomās, kurš nodrošina triju valstu kopdarbību visā Baltijas reģionā. Šie trīspusējie starpvalstu līgumi ietekmē arī dalībvalstu nacionālo likumdošanu.
Ugunsdrošības un ugunsdzēsības likums nosaka VUGD tiesības sniegt palīdzību ugunsgrēku dzēšanā un glābšanas darbu veikšanā pēc to valstu ugunsdzēsības un glābšanas dienestu lūguma, ar kurām Latvijas Republikai ir sauszemes robeža, iesaistot savus resursus ne ilgāk kā 24 stundas pēc lūguma saņemšanas, ja iestāde vienlaikus saglabā spēju veikt savus pienākumus Latvijas Republikas teritorijā.  2002. gada 8. jūlijā Latvijas Republikas valdība un Baltkrievijas Republikas valdība parakstīja līgumu par sadarbību katastrofu, dabas katastrofu un citu ārkārtas situāciju novēršanā, kā arī to seku likvidēšanā. Uz līguma pamata 2007. gadā tika izveidota un reizi gadā sanāk kopā Baltkrievijas Republikas Ārkārtas situāciju ministrijas un Baltkrievijas Republikas Iekšlietu ministrijas darba grupa par sadarbību katastrofu, dabas stihiju, citu ārkārtas situāciju novēršanā, kā arī to seku likvidēšanu.
Baltkrievijas Republika ir Latvijas kaimiņvalsts, pirms ienākot Augšdaugavas novadā, mūsu lielāka upe Daugava tek Baltkrievijas teritorijā, tāpēc katastrofu gadījumos nepieciešama ātra kopdarbība.  Piemēram, 2007. gada 23. martā Baltkrievijas teritorijā notika naftas produktu cauruļvada avārija, un tās radītais piesārņojums sasniedza Daugavu un nonāca arī Latvijas teritorijā, izraisot vides piesārņojuma draudus un apdraudot Daugavas ūdens lietošanu un zināmā mērā pat dzeramā ūdens apgādi Rīgas pilsētā. Avārijas sekas gan izdevās likvidēt samērā ātri, pateicoties Baltkrievijas institūciju sekmīgai darbībai, kā rezultātā Latviju sasniedza tikai neliela daļa no vidē nonākušā piesārņojuma, kā arī sakarā ar labu avārijas seku likvidācijā iesaistīto dienestu sadarbību Latvijā.  2010. gada 20. decembrī tika parakstīts līgums starp Latvijas Republikas valdību un Krievijas Federācijas valdību par sadarbību ārkārtas situāciju novēršanā un to seku likvidēšanā. Līguma darbība izpaudās ar abu valstu ekspertu dalību Latvijas-Krievijas starpvaldību komisijas humanitāro jautājumu darba grupā, sadarbības projektu attīstīšanu Latvijas-Igaunijas-Krievijas pārrobežu sadarbības programmas ietvaros.
Tika sniegta arī praktiskā palīdzība – 2010. gada 10.-19. augustā Latvijas Ugunsdzēsēju komanda piedalījās meža ugunsgrēku dzēšanā Krievijā, Pavlovskij Posadā. 2002. gada 17. jūnijā Latvijas Republikas valdība un Zviedrijas Karalistes valdība parakstīja vienošanos par sadarbību ārkārtas situāciju reaģēšanas, gatavības un reaģēšanas jomā. 2005. gada 12. maijā tika parakstīts Operatīvās sadarbības līgums starp Valsts ugunsdzēsības un glābšanas dienestu un Zviedrijas glābšanas dienestu.
Sadarbība Baltijas jūras reģionā tiek īstenota ar starpvaldību organizācijas – Baltijas jūras valstu padomes (BJVP) – palīdzību.  BJVP dibināta 1992. gada 5.-6. martā Kopenhāgenā un ir vispārējs politisks reģiona starpvaldību sadarbības forums, un to veido 11 Baltijas jūras reģiona valstis – Zviedrija, Somija, Igaunija, Latvija, Lietuva, Vācija, Polija, Dānija, Norvēģija, Islande un Krievija, kā arī Eiropas Komisija.
Padomes darbs ir strukturēts atbilstoši trīs prioritārajām jomām: reģionālā identitāte, drošs reģions, kā arī ilgtspējīgs un plaukstošs reģions. Šīs trīs prioritārās jomas paredz sadarbību dažādās jomās: vides aizsardzība, ekonomiskā sadarbība, uzņēmējdarbība, izglītība, kultūra, civilā drošība, bērnu tiesības, cīņa pret cilvēktirdzniecību un citās.
Svarīgu vietu BJVP darbībā ieņem katastrofu novēršanas un to seku likvidēšanas jautājumi.
Piemēram, Valsts ugunsdzēsības un glābšanas dienests (VUGD) Latvijas prezidentūras Baltijas jūras valstu padomes (BJVP) ietvaros 2019. gadā organizēja eksperta līmeņa sanāksmi Baltijas jūras valstu reģiona civilās aizsardzības jomas pārstāvjiem. Sanāksmes laikā eksperti apsprieda BJVP Civilās aizsardzības tīkla Kopīgā rīcības plāna ieviešanas gaitu.  Divpusējie starpvaldību līgumi ir parakstīti arī ar attālākām valstīm, ar kurām Latvijai nav kopīgu robežu. Šādi līgumi parakstīti ar Ukrainas, Ungārijas, Azerbaidžānas un Uzbekistānas valdībām, un Latvijas Valsts ugunsdzēsības un glābšanas dienests ir parakstījis sadarbības līgumus ar šo valstu ugunsdzēsības un glābšanas dienestiem.

 Eiropas Savienības civilās aizsardzības mehānisms

 Pēc Padomju savienības sabrukuma 1991. gadā beidzās “Aukstā kara” periods vēsturē, kuru raksturoja ASV un tās NATO sabiedroto konfrontācija ar PSRS vadīto "sociālisma" nometni. No abām pusēm pausto kodolkara draudu dēļ ārkārtīgi spēcīgi attīstījās Civilā aizsardzība.
Izbeidzoties šai pastāvēšanai, likās, ka ASV, NATO vai Rietumi kopumā izveido “monopolāro” pasauli, kara draudi pazūd, nav nepieciešama arī tik attīstīta civilā aizsardzība, nav nepieciešams tērēt tai milzu līdzekļu. Taču pēc samērā labvēlīga 20 gadu laika perioda, pieaugot starptautiskam terorismam, militāro konfliktu skaitam, globālās sasilšanas rezultātā arvien biežākām dabas katastrofām, kļuva skaidrs, ka jāatgriežas pie labi attīstītas civilās aizsardzības, lai Eiropas valstis spētu pasargāt cilvēkus, dabu un īpašumus. 2013. gada 17. decembrī tika pieņemts Eiropas Parlamenta un Padomes Lēmums 1313/2013/ES, ar ko izveido jaunu Eiropas Savienības civilās aizsardzības mehānismu, ņemot vērā militāro sadursmju un katastrofu laikā gūto pieredzi, izveidojot efektīvāku mehānismu atbalsta atvieglošanai civilās aizsardzības palīdzības mobilizācijai un koordinēšanai lielu ārkārtas situāciju vai katastrofu gadījumā Eiropas Savienībā vai aiz tās robežām.
Eiropas Savienības civilās aizsardzības mehānisma mērķis ir veicināt ciešāku sadarbību civilās aizsardzības palīdzības jomā, reaģējot uz visa veida lielām ārkārtas situācijām vai katastrofām, piemēram, dabas un cilvēka izraisītām katastrofām, terora aktiem, tehnoloģiskām katastrofām, radioloģiskām vai ekoloģiskām katastrofām, nelaimes gadījumiem, nejaušu jūras piesārņojumu un citiem notikumiem.
Katras valsts pienākums un atbildība ir aizsargāt cilvēkus, īpašumu un vidi uz vietas no katastrofām vai to draudiem un spēt atbilstoši reaģēt uz tāda mēroga katastrofām, kurām var būt laiks sagatavoties. Gadījumos, kad katastrofas sekas pārsniedz cietušā reaģēšanas spējas, valstīm ir iespēja izmantot Eiropas Savienības civilās aizsardzības mehānismu, lai nodrošinātu citu Eiropas Savienības dalībvalstu civilās aizsardzības resursu iesaistīšanu katastrofas seku likvidēšanā. Šāds palīdzības mehānisms papildinās katastrofu gadījumos reaģējošās valsts spējas.  LV      http://eur-lex.europa.eu/legal-content/LV/TXT/PDF/?uri=CELEX:32013D1313&amp;amp;qid=1399528907272&amp;amp;from=LV    ENG    http://eur-lex.europa.eu/legal-content/EN/TXT/PDF/?uri=CELEX:32013D1313&amp;amp;qid=1399528907272&amp;amp;from=LV    http://ec.europa.eu/echo/   Kas tad kopumā ir Eiropas Savienības Civilās aizsardzības mehānisms?

  P irmkārt, tas ir reglamentējošo dokumentu kopums, kurš nosaka, kādai ir jābūt civilās aizsardzības sistēmai ES un tās dalībvalstīs.
Civilās aizsardzības mērķi tiek definēti šādi:   “Savienības mehānisms atbalsta, papildina un atvieglo dalībvalstu darbību koordināciju, lai sasniegtu šādus kopīgos un īpašos mērķus: sasniegt augstu aizsardzības līmeni pret katastrofām, novēršot vai samazinot to iespējamās sekas, veicinot novēršanas kultūru un uzlabojot sadarbību starp civilo aizsardzību un citiem kompetentiem dienestiem; 

 uzlabot sagatavotību reaģēšanai uz katastrofām dalībvalstu un Savienības līmenī; 

 veicināt ātru un efektīvu rīcību katastrofas vai katastrofu gadījumā; 

 veicināt sabiedrības informētību par katastrofām un gatavību tām.” 

  Otrkārt, tās ir institūcijas vai struktūras: E  iropas Komisijas Humānās palīdzības un civilās aizsardzības ģenerāldirektorāts,   kurš nodrošina Civilās aizsardzības mehānisma darbību.    http://ec.europa.eu/echo/   Ārkārtas reaģēšanas koordinācijas centrs –  Emergency Response Coordination Center  (ERCC). ERCC nodrošina darbības iespējas 7 dienas nedēļā un 24 stundas diennaktī un palīdz dalībvalstīm un Komisijai sasniegt Savienības mehānisma mērķus. Kopēja ārkārtas sakaru un informācijas sistēma –   Common Emergency Communication and Information System   (CECIS), lai nodrošinātu saziņu un informācijas apmaiņu starp ERCC un valstu kontaktpunktiem. Par ES Civilās aizsardzības mehānisma mērķu sasniegšanu atbild Eiropas Komisija. “Eiropas Komisija Civilās aizsardzības gatavības jomā veic šādas darbības:vada ERCC; pārvalda kopējo ārkārtas situāciju sakaru un informācijas sistēmu (CECIS), lai nodrošinātu saziņu un informācijas apmaiņu starp ERCC un valstu kontaktpunktiem; veicina savstarpēju saikni starp valstu agrīnās brīdināšanas sistēmām un to saistību ar ERCC un CECIS; 

izveido un pārvalda spēju mobilizēt un nosūtīt ekspertu grupas, kas ir atbildīgas par šādiem uzdevumiem; novērtē vajadzības, kuras, iespējams, var apmierināt ar Savienības mehānisma palīdzību valstī, kas lūdz palīdzību.”

 Latvijas Valsts ugunsdzēsības un glābšanas dienesta Operatīvās vadības pārvalde ir nacionālais kontaktpunkts, kas nodrošina regulāru saziņu un informācijas apmaiņu ar Eiropas Komisijas Ārkārtas reaģēšanas koordinācijas centru (ERCC) un NATO Eiroatlantisko Katastrofu palīdzības koordinācijas centru (EADRCC).
Saite uz attiecīgajiem Eiropas Savienības tiesību aktiem:    http://ec.europa.eu/echo/who/about-echo/legal-framework    Treškārt, ES Civilās aizsardzības mehānisms nodrošina regulāru dalībvalstu ekspertu komiteju un darba grupu apriti. Tā, piemēram, ekspertu līmenī Latvijas Valsts ugunsdzēsības un glābšanas dienests pārstāv nacionālās intereses Eiropas līmeņa darba grupās un komitejās:Eiropas Padomes Civilās aizsardzības darba grupā; Agrīnās brīdināšanas sistēmu darba grupā; Uzņēmējas valsts atbalsta darba grupā; Transporta darba grupā; Moduļa darba grupā; CECIS darba grupā; Katastrofu seku likvidēšanas plānošanas darba grupas apakšgrupā; CBRN (ķīmiskas, bioloģiskas, radioloģiskas un kodolaizsardzības) rīcības plāna apakšgrupās; Valsts apmācību koordinatoru darba grupā; Civilās aizsardzības komitejā.

 Civilās aizsardzības loma ANO, ES un NATO kontekstā

 ANO pirmām kārtām ir ieinteresēta civiliedzīvotāju drošībā un aizsardzību izprot kā pasargāšanu no vardarbības, piespiešanas, tīšas mantas atņemšanas.

 Organizācija to var praktiski panākt ar miera uzturētāju nosūtīšanu uz konflikta zonu, piešķirot viņu misijai ANO Drošības padomes mandātu. Rīkojoties saskaņā ar Apvienoto Nāciju Organizācijas Statūtu VII nodaļu, Drošības Padome pieņem lēmumu, ka: ANO misija ir pilnvarota veikt visas nepieciešamās darbības savu spēku izvietošanas zonās pēc saviem ieskatiem un spējām, neskarot valdības atbildību, lai aizsargātu civiliedzīvotājus, kuriem draud tiešs fiziskas vardarbības drauds.
Miera uzturētājiem ir saistošas ​​starptautiskās humanitārās tiesības, savā darbībā ir piemērojamas starptautiskās cilvēktiesības un bēgļu tiesības. Tās uzliek pusēm pienākumu īpaši aizsargāt civiliedzīvotājus un bijušos kaujiniekus no dažādiem draudiem. ANO ir izstrādājusi Operatīvo koncepciju par civiliedzīvotāju aizsardzību Apvienoto Nāciju Organizācijas miera uzturēšanas operācijās.  Tā piedāvā trīs līmeņu pieeju:aizsargāt, izmantojot politisko procesu, piem., miera sarunu ceļā, un attīstot pārvaldības iestādes. Tas var ietvert arī konfliktu vadību un samierināšanu; sargāt no fiziskas vardarbības, piem., izmantojot patruļas un cilvēktiesību uzraudzību. Tā var ietvert arī aizsardzības pozīcijas vai kordonus, piemēram, ap kopienu vai bēgļu novietni; izveidot aizsargājošu vidi, piem., reformējot policiju, tiesu un aizsardzības nozari.

 Video:  https://youtu.be/OEU_MdMrBy4     Apvienoto Nāciju Organizācija (ANO) fondi, programmas un aģentūras   Apvienoto Nāciju Organizācija (ANO) ir plašs fondu, programmu un specializētu aģentūru tīkls – katrai no tām ir savs darba apjoms un vadība. No veselības aprūpes un lauksaimniecības līdz dzimumu līdztiesībai un cilvēku pārvietošanai. Tās sniedz humāno palīdzību, kas ietver pārtikas, tīra ūdens, medikamentu un pajumtes nodrošināšanu krīzes skartajām kopienām katastrofas vietā.  Apvienoto Nāciju Organizācijas Pasaules pārtikas programma (WFP)  ANO Pasaules pārtikas programma tika izveidota 1961. gadā kā eksperiments pārtikas palīdzības sniegšanai, izmantojot ANO sistēmu. Šobrīd tā ir lielākā bada apkarošanas aģentūra pasaulē, kas sniedz pārtikas palīdzību vairāk nekā 100 miljoniem cilvēku vairāk nekā 120 valstīs un teritorijās. Loģistika ir jebkuras ārkārtas humānās palīdzības pamatā. Ņemot vērā ANO Pasaules pārtikas programmas plašās globālās loģistikas spējas un zināšanas, organizācija pārrauga palīdzības piegādi visai humānās palīdzības kopienai, tostarp ANO sistēmai, krīzes laikā.  Apvienoto Nāciju Organizācijas Bērnu fonds (UNICEF)  UNICEF aizsargā bērnu tiesības, kuras definē kā personas, kas jaunākas par 19 gadiem.
Organizācija strādā vairāk nekā 190 valstīs un teritorijās, lai palīdzētu pasaules vistrūcīgākajiem bērniem pilnībā izmantot savu potenciālu. UNICEF ir arī pasaulē lielākais vakcīnu piegādātājs. Cieši sadarbojoties ar ANO Pasaules pārtikas programmu, UNICEF risina nopietnu akūtu bērnu nepietiekama uztura problēmu.  Apvienoto Nāciju Organizācijas Augstais komisārs bēgļu jautājumos (UNHCR)  1950. gadā, pēc Otrā pasaules kara, UNHCR tika izveidots, lai palīdzētu miljoniem eiropiešu, kuri konflikta dēļ bija pametuši savas mājas. Kopš tās dibināšanas organizācija ir palīdzējusi vairāk nekā 50 miljoniem bēgļu veiksmīgi atsākt savu dzīvi. UNHCR strādā 137 valstīs, lai aizsargātu to cilvēku tiesības un labklājību, kuri bijuši spiesti pamest savas mājas. Tie nodrošina tīru ūdeni, sanitāriju, veselības aprūpi, pajumti, segas, atbalstu transportam un piekļuvi izglītībai cilvēkiem, kuri ir pārvietoti, atgriezušies mājās vai apmetušies citur. UNHCR un ANO Pasaules pārtikas programma sadarbojas ārkārtas situācijās un ilgtermiņa palīdzības projektos, lai piegādātu pārtiku pārvietotajām personām, īpaši grupām, kurām ir lielāks bada risks, piemēram, sievietēm un bērniem. ANO Pasaules pārtikas programma nodrošina pārtikas palīdzību bēgļu populācijām, kur cilvēku skaits ir 5000 vai vairāk. Mazākām iedzīvotāju grupām, kur vietējā valdība nevar apmierināt vajadzību, iesaistās UNHCR.  Pasaules Veselības organizācija (PVO)  Kopš to dibināšanas 1948. gadā PVO ir atbalstījusi globālos centienus nodrošināt labāku veselību visiem cilvēkiem. ANO specializētā aģentūra PVO koncentrējas uz cilvēku aizsardzību pret ārkārtas situācijām, paplašinot vispārējo veselības nodrošinājumu un veicinot labāku veselību. PVO ir izšķiroša loma, palīdzot valstīm reaģēt uz ārkārtas situācijām, piemēram, Covid-19 pandēmiju, un atgūties no tām. Visā pasaulē aģentūra strādā, lai pētītu, novērstu un pārvaldītu epidēmijas un pandēmijas izraisošas slimības. Dažās konflikta zonās un humanitārās ārkārtas situācijās PVO var darboties kā galējais veselības aprūpes sniedzējs.  Humanitāro lietu koordinācijas birojs (OCHA)  OCHA tika izveidota 1991. gadā, lai stiprinātu starptautisko reakciju uz ārkārtas situācijām un dabas katastrofām.
Darbojoties ar birojiem 30 valstīs, organizācija ir atbildīga par efektīvas humānās palīdzības mobilizāciju un veikšanu ārkārtas situācijās, izmantojot loģistikas koordināciju un aizstāvību, informācijas pārvaldību un humānās palīdzības finansējumu.
Katrai ANO aģentūrai ir īpašs mērķis un īpašas lomas. Ārkārtas situācijās daudzi sanāk kopā un sadarbojas, lai sniegtu visaptverošu humāno palīdzību, tostarp atbalstītu ANO Pasaules pārtikas programmu, kas piegādā dzīvību glābjošu pārtiku cilvēkiem, kuri saskaras ar ārkārtēju bada līmeni.  Civilās aizsardzības loma ES kontekstā  ES Civilās aizsardzības mehānisms koordinē reaģēšanu uz dabas un cilvēka izraisītām katastrofām ES līmenī. Tās mērķis ir veicināt sadarbību starp valstu civilās aizsardzības iestādēm, palielināt sabiedrības informētību par katastrofām un gatavību tām. ES dalībvalstis deklarē savas spējas, ekspertus, resursus, kuri var tikt izmantoti katastrofu gadījumos pēc cietušās valsts pieprasīšanas, izmantojot Ārkārtas reaģēšanas koordinācijas centru (ERCC) Briselē un Kopējo ārkārtas sakaru un informācijas sistēmu (CECIS), kas nodrošina nepārtrauktu saziņu un informācijas apmaiņu starp Ārkārtas reaģēšanas koordinācijas centru un valstu kontaktpunktiem. ES civilās aizsardzības mehānisma ietvaros tiek izveidotas Eiropas Ārkārtas reaģēšanas spējas –  European Emergency Response Capacity  (EERC):tās ir izveidotas kā rezervju saraksts, kurā iepriekš brīvprātīgi pieteiktas un ir iekļautas dalībvalstu reaģēšanas spējas, un tajā ir iekļauti moduļi, citas reaģēšanas spējas un eksperti; 

pamatojoties uz identificētajiem riskiem, Komisija nosaka galvenos "reaģēšanas spēju mērķus" – to veidus un apjomu, ko pieprasa EERC; 

Komisija nosaka kvalitātes prasības reaģēšanas spējām, ko dalībvalstis piešķir EERC.
Kvalitātes prasības ir balstītas uz atzītiem starptautiskiem standartiem, ja tādi jau pastāv. Dalībvalstis ir atbildīgas par savu reaģēšanas spēju kvalitātes nodrošināšanu; 

 Komisija izstrādā un pārvalda to reaģēšanas spēju sertifikācijas un reģistrācijas procesu, kuru dalībvalstis dara pieejamas caur EERC.

 Situācija tiek vērota ne tikai Eiropas kontinentā, taču arī citur pasaulē, paužot gatavību sniegt palīdzību pēc jebkuras valsts pieprasīšanas katastrofu gadījumos. ES Civilās aizsardzības mehānisma darbības kārtība aprakstīta sadaļa 5.2.
Eiropas Savienības civilās aizsardzības mehānisms.  Civilās aizsardzības loma NATO kontekstā  NATO izpratne: Efektīva karaspēka un aprīkojuma transportēšana ir atkarīga no cilvēkresursiem un infrastruktūras, kura ir civilās sabiedrības daļas pārziņā. NATO valstu bruņotie spēki ir atkarīgi no tā, vai valsts civilās aizsardzības sistēma darbojas, vai valsts spēj pildīt savas funkcijas.  NATO interesēs ietilpst dzelzceļi, ostas, lidlauki, ceļi, jo, tikai šīm struktūrām funkcionējot, armija var pildīt savus uzdevumus, pārvietoties no punkta A uz punktu B. Par šiem resursiem ir atbildīgas dalībvalstis, un tie ir pakļauti iznīcināšanas riskam.
Civilā aizsardzība NATO izpratnē nozīmē šo valsts galveno funkciju turpināšanu miera laika katastrofu un militāro krīžu laikā. NATO sabiedroto civilajam sektoram jābūt gatavam atbalstīt alianses militāro operāciju, pirmām kārtam sniedzot infrastruktūras izmantošanas iespējas.
Civilo un militāro spēju apvienošana atspoguļota Ziemeļatlantijas līguma 3. pantā: "Sabiedrotie ir apņēmības pilni veidot spēku, apvienojot civilās apmācības un militārās spējas.
Sabiedrotie vienojas par pamatprasībām septiņām stratēģiskajām nozarēm:valdības darba nepārtrauktība;  enerģija;  iedzīvotāju kustība; pārtikas un ūdens resursi; masveida upuri; civilie sakari; transporta sistēmas."

 NATO izpratnē civilās aizsardzības efektīvai rīcībai ir nepieciešams savlaicīgi izstrādāt, definēt un regulāri īstenot skaidrus plānus un reaģēšanas pasākumus, lai novērstu iespējamos draudus vai traucējumus civilajā sektorā. Tāpēc militāro spēku centieni aizsargāt alianses teritoriju un tās iedzīvotājus ir jāpapildina ar rūpīgu civilo aizsardzību.  NATO plānošanā civilā aizsardzība galvenokārt ir saistīta ar valsts plānošanas aspektiem, kas ietekmē sabiedroto spējas:valdības darbības nepārtrauktību; 

pamatpakalpojumu nepārtrauktību iedzīvotājiem; 

civilo atbalstu militārām operācijām.

 2016. gadā NATO precizēja kritērijus civilās gatavības pakāpes novērtēšanai. Tie ir: 

Valdības un kritisko sabiedrisko pakalpojumu nepārtrauktība. 

Energoapgādes nepārtrauktība. 

Spēja efektīvi tikt galā ar nekontrolētu cilvēku pārvietošanos. 

Pārtikas un ūdens resursu nodrošināšana. 

Spēja tikt galā ar masveida upuriem. 

Telekomunikāciju un kibernētiskie tīkli. 

Transporta sistēmas.
 Pēdējā laika notikumi, īpaši 2022. gada 24. februārī ar Krievijas karaspēka iebrukumu sācies karš Ukrainā, ir vērsti uz problēmām tuvāk alianses teritorijai. Būtībā šī karadarbība sākās jau 2014. gadā ar Krievijas izprovocētu konfliktu Ukrainas austrumos.
Atbildot uz to, alianse vienojās un īstenoja Gatavības rīcības plānu –   Readiness Action Plan     (RAP) kā nodrošinājuma un pielāgošanas esošai ģeopolitiskai situācijai kopumu. NATO secināja – lai RAP būtu pilnībā efektīvs, tas ir jāpapildina ar civilās aizsardzības elementiem.
Civilo ārkārtas situāciju plānošanas komiteja –   The Civil Emergency Planning Committee      (CEPC)    ir augstākā NATO padomdevēja institūcija civilo aizsardzībai un civilo atbalstam NATO.
Civilo ārkārtas situāciju plānošana nodrošina NATO būtisku civilo pieredzi un spējas tādās jomās kā gatavība terorismam un to seku pārvarēšanai, humānā palīdzība un katastrofu seku likvidēšana, kā arī kritiskās infrastruktūras aizsardzība. CEPC koordinē vairākas jomas – ja nepieciešams –, lai atbalstītu alianses militārās operācijas vai atbalstītu valsts iestādes civilo ārkārtas situāciju plānošanu.
Civilo ārkārtas situāciju komiteja (CEPC) pārrauga arī Eiroatlantisko Katastrofu palīdzības koordinācijas centru (EADRCC) NATO galvenajā mītnē Briselē, kas darbojas kā kontaktpunkts un katastrofu seku palīdzības koordinators starp NATO un partnervalstīm, un valstīm, kurās NATO ir iesaistīta militārajās operācijās.  Latvijas Valsts ugunsdzēsības un glābšanas dienesta Operatīvās vadības pārvalde ir nacionālais kontaktpunkts, kas nodrošina regulāru saziņu un informācijas apmaiņu gan ar Eiroatlantisko Katastrofu palīdzības koordinācijas centru (EADRCC), gan ar Eiropas Komisijas Ārkārtas reaģēšanas koordinācijas centru (ERCC).

 Humānās palīdzības pieprasīšana un sniegšana

 Valsts mēroga katastrofās esošie resursi var būt nepietiekami, nepieciešams lūgt humāno palīdzību.   

   Humāno palīdzību valstij, kuru skārusi katastrofa vai krīzes situācija, sniedz materiālās, finansiālās vai loģistikas palīdzības veidā (ieskaitot ekspertu piesaisti).
Ekspertīzi veic atbildīgā ministrija, kas Ministru kabineta noteikumos Nr. 659 ir ministrija, kuras funkcijas saskaņā ar Valsts civilās aizsardzības plānu atbilst konkrētajam apdraudējuma veidam.  Humānās palīdzības saņemšana   Par humānās palīdzības pieprasīšanas nepieciešamību atbildīgā ministrija informē Krīzes vadības padomi. Par humānās palīdzības pieprasījumu lemj Ministru kabinets, pamatojoties uz Krīzes vadības padomes ierosinājumu un atbildīgās ministrijas sniegto informāciju. Ārlietu ministrija pa diplomātiskajiem kanāliem nodrošina humānās palīdzības pieprasījuma nodošanu potenciālajiem humānās palīdzības sniedzējiem.
Valsts ugunsdzēsības un glābšanas dienesta Operatīvās vadības pārvalde (nacionālais kontaktpunkts) nodrošina ar humānās palīdzības saņemšanu saistītās informācijas apriti gan ar Eiropas Komisijas Ārkārtas reaģēšanas koordinācijas centru (ERCC), gan ar Eiroatlantisko Katastrofu palīdzības koordinācijas centru (EADRCC).
Atbildīgā ministrija vada un koordinē ar humānās palīdzības saņemšanu saistīto pasākumu īstenošanu, ja Ministru kabinets nav nolēmis citādi. Ja tā ir finansiālā palīdzība, finanšu palīdzības saņēmēja ministrija atver kontu Valsts kasē. Par finansiālās palīdzības izlietojumu lemj Ministru kabinets. 
  
                   
Secīgi iesaistītās   valsts institūcijas           
Darbības      
  
       1.           Atbildīga ministrija           Sagatavo informāciju par nepieciešamību un apjomu      
  
       2.           Krīzes vadības padome           Pieņem lēmumu par pieprasīšanu      
  
       3.           Ministru kabinets           Pieņem lēmumu par pieprasīšanu      
  
       4.           Ārlietu ministrija           Sazinās pa diplomātiskiem kanāliem      
  
       5.           Atbildīga ministrija           Vada un koordinē palīdzības saņemšanu      
  
       6.           Valsts ieņēmumu dienests           Vienkāršo muitu, atbrīvo no nodevām      
  
       7.           Valsts civilās aizsardzības kontaktpunkts           Informē ES un NATO CA kontaktpunktus      
 

  Humānas palīdzības sniegšana  Atbildīgā ministrija pēc informācijas saņemšanas no valsts katastrofas vai krīzes situācijā, vai no starptautiskas organizācijas ar humānās palīdzības pieprasījumu nekavējoties ierosina sasaukt Krīzes vadības padomes sēdi, lai lemtu par sniedzamās humānās palīdzības veidu un apjomu. Ja Krīzes vadības padomes locekļi vienojas par humānās palīdzības nepieciešamību, Ārlietu ministrs sasauc Krīzes vadības padomes ekspertu grupu humānās palīdzības sagatavošanas un piegādes koordinēšanai (turpmāk – ekspertu grupa).
Ekspertu grupu vada Ārlietu ministrs vai viņa pilnvarota persona, ja Krīzes vadības padome nav lēmusi citādi.
Ekspertu grupas sastāvā ir Aizsardzības ministrijas, Ārlietu ministrijas, Ekonomikas ministrijas, Finanšu ministrijas, Iekšlietu ministrijas, Satiksmes ministrijas, Veselības ministrijas un Zemkopības ministrijas deleģēti pārstāvji. Ja nepieciešams, ekspertu grupa darba izpildei var pieaicināt citus speciālistus, kā arī pieprasīt no citām valsts institūcijām darbam nepieciešamo informāciju. 

Ekspertu grupa: saskaņo humānās palīdzības paketes saturu, apjomu un piegādes laikus valstij vai starptautiskai organizācijai katastrofas vai krīzes situācijā; 

organizē humānās palīdzības sūtījuma sagatavošanu un koordinē tā piegādi, seko līdzi katastrofas vai krīzes situācijā nonākušās valsts attīstībai un izvērtē papildu resursu piesaistes nepieciešamību; 

izdara secinājumus un ierosinājumus Krīzes vadības padomei, ja humānās palīdzības sniegšanas gaitā ir konstatētas nepilnības. 


Atbildīgā ministrija atbild par tās rīcībā esošo (tai skaitā glabāšanā nodoto) materiālo rezervju sagatavošanu humānās palīdzības sniegšanai. 


Ekonomikas ministrija un Zemkopības ministrija apzina komersantus, kuru preces un pakalpojumi varētu veidot humānās palīdzības sūtījumu, kā arī organizē resursu sagatavošanu humānās palīdzības sniegšanai.
Satiksmes ministrija pēc ekspertu grupas pieprasījuma sniedz informāciju par pieejamajiem transportlīdzekļiem, to izmantošanas izmaksām, kā arī prognozējamo nepieciešamo laiku humānās palīdzības nogādāšanai starptautiskajai organizācijai vai uz katastrofā skarto vai krīzes situācijā nonākušo valsti. 


Atbildīgā ministrija vai tās pilnvarotā persona kārto humānās palīdzības sūtījuma muitas formalitātes, kā arī nodrošina nepieciešamo dokumentu iesniegšanu Valsts ieņēmumu dienesta muitas iestādē, Valsts ieņēmumu dienesta muitas iestāde nodrošina humānās palīdzības sūtījumu ārpuskārtas muitas kontroli, atbrīvo no nodevām.
 Nodokļu maksātāji, kuri ziedo finanšu līdzekļus vai mantu budžeta iestādēm vai sabiedriskā labuma organizācijām humānās palīdzības sniegšanai, var piemērot nodokļa atvieglojumus saskaņā ar likuma “Par uzņēmumu ienākuma nodokli”    20.pantu    vai likuma “Par iedzīvotāju ienākuma nodokli”    10.pantu    atbilstoši nodokļa maksātāja statusam. 
  
                   
Secīgi iesaistītās   valsts institūcijas           
Darbības      
  
       1.           Valsts civilās aizsardzības kontaktpunkts           Saņem humānas palīdzības pieprasījumu      
  
       2.           Atbildīgā ministrija           Sagatavo informāciju par nepieciešamību un apjomu      
  
       3.           Krīzes vadības padome           Pieņem lēmumu par atbalstu      
  
       4.           Ministru kabinets           Pieņem lēmumu par atbalstu      
  
       5.           Ārlietu ministrija           Vada ekspertu grupu, sazinās pa diplomātiskiem   kanāliem      
  
       6.           Ekspertu grupa           Vada un koordinē palīdzības sniegšanu      
  
       7.           Iekšlietu ministrija – Valsts materiālās rezerves           Resursi palīdzībai      
  
       8.           Ekonomikas ministrija           Apzina preces un pakalpojumus      
  
       9.           Zemkopības ministrija           Apzina preces un pakalpojumus      
  
       10.           Satiksmes ministrija           Sniedz informāciju par transportu, izmaksām, laiku      
  
       11.           Atbildīgā ministrija           Kārto muitas formalitātes      
  
       12.           Valsts ieņēmumu dienests           Vienkāršo muitu, atbrīvo no nodevām      
  
       13.           Valsts civilās aizsardzības kontaktpunkts           Informē ES un NATO CA kontaktpunktus      
 
 Piemērs:  Ministru kabineta rīkojums Nr. 14 Rīgā 2022. gada 1. martā (prot. Nr. 12 24. §) 
Par humānās palīdzības sniegšanu Ukrainai 

Atbalstīt humānās palīdzības sniegšanu Ukrainai, ņemot vērā Krievijas militārā iebrukuma Ukrainā izraisīto apdraudējumu iedzīvotājiem.
Neatliekamās medicīniskās palīdzības dienestam sagatavot humānās palīdzības sūtījumu (antibiotikas gentamicīns – 2 500 ampulas, antibiotikas penicilīns G – 2 500 flakoni, intravenozās ievades sistēmas – 5 000 gab., nātrija tiosulfāta šķīdumu injekcijām – 3 500 ampulas, šļirces – 24 220 gab., elastīgās saites 6 cm x 4,5 m –  200 gab., elastīgās saites 8 cm x 4,5 m – 280 gab.).
Valsts aizsardzības loģistikas un iepirkumu centram sagatavot humānās palīdzības sūtījumu (medicīniskie cimdi – 10 000 pāri, medicīniskās maskas – 50 000 gab., dezinfekcijas līdzeklis virsmām – 3 000 litri) no centralizēti iegādāto rezervju resursiem.
Valsts aizsardzības loģistikas un iepirkumu centram organizēt šā rīkojuma 2. un 3. punktā minētās humānās palīdzības sūtījuma nodošanu  nogādāšanai Ukrainā.
Veselības ministrijai sadarbībā ar Aizsardzības ministriju apkopot informāciju par humānās palīdzības sniegšanā izlietoto resursu atjaunošanai nepieciešamajiem izdevumiem, kā arī sagatavot un iesniegt Ministru kabinetā rīkojuma projektu par finanšu līdzekļu piešķiršanu no valsts budžeta programmas 02.00.00 "Līdzekļi neparedzētiem gadījumiem".
Noteikt, ka papildus piešķiramais finansējums, kas nepieciešams humānās palīdzības sniegšanā izlietoto resursu atjaunošanai, nepārsniedz 25 723 eiro.
 
Ministru prezidents A. K.
Kariņš

    Civilās aizsardzības sistēma valstī

 Civilā aizsardzība - iepriekš un mūsdienās

  Iepriekš - civiliedzīvotāju     aizsardzība pret masu iznīcināšanas līdzekļiem un tautsaimniecības darbības     nodrošināšana kara laikā, kā arī iedzīvotāju iesaiste avārijas seku likvidēšanā     (Civildefence).  https://stream.lu.lv/digitek_civilaaizs_knv_media14niyyu7mcmv2f42q6caoera2m.mp4 

 Šodien - sagatavotība     iespējamiem apdraudējumiem un katastrofām (dabas un cilvēka izraisītajām),     preventīvo, gatavības, reaģēšanas, seku likvidēšanas un atkopšanās pasākumu     plānošana, sadarbība un palīdzība šo pasākumu īstenošanā. https://stream.lu.lv/digitek_civilaaizs_knv_media2viid74bov56y2296d4yw9w2kp.mp4 

  
     function onChatOptions() {     return {       params : {       },       style : {       }     };   };     

 Ko pēta civilā aizsardzība?

    Civilās aizsardzības jautājumi  
Kā iespējami efektīvi pasargāt valsts iedzīvotājus no     dažādu katastrofu postošajām sekām?

Kā samazināt tautsaimniecībai nodarītos zaudējumus?

Kā izdzīvot ekstremālās situācijās?


 Ikgadējie pasaules statistikas apkopojumu dati 
Katastrofu, avāriju, ugunsgrēku, sprādzienu u.c. nelaimes gadījumu rezultātā iet bojā ap 2 milj. cilvēku; Desmitiem milj. cieš no saindēšanās, gūst traumas, zaudē pajumti;

Dažādu katastrofu nodarītos materiālos zaudējumus vērtē kā 4-5% no pasaules bruto kopprodukta.


 Civilās aizsardzības sistēmas uzdevumi 
Veikt katastrofu pārvaldīšanu; Sniegt palīdzību katastrofās cietušajiem; Samazināt katastrofu radīto un iespējamo kaitējumu īpašumam un videi; Ja noticis militārs iebrukums vai sācies karš, - atbalstīt ar resursiem Nacionālos bruņotos spēkus.


 Valsts civilās aizsardzības struktūra 
Valsts iestādes; Pašvaldības; Komersanti; Visi darbspējīgie Latvijas pilsoņi un nepilsoņi.


 Valsts gatavību ārkārtas situācijām raksturo: 
Glābšanas un speciālo dienestu tehniskais nodrošinājums un teritoriālais izvietojums; Valsts infrastruktūras elementu attīstības līmenis; Iedzīvotāju informēšanas un apmācības sistēmas efektivitāte; Valsts materiālo rezervju nodrošinājums.


 Izdzīvošanas nosacījumi ekspertu skatījumā 
Dzīvotgriba – cilvēka pašsaglabāšanās instinkts; Zināšanas – jo vairāk zinām, jo vieglāk dzīvot; Prasmes – jāvingrinās iegūtās zināšanas izmantot praktiski; Ekipējums – pieejamais aprīkojums cilvēka dzīvības procesu nodrošināšanai.

 Termini

 Civilā aizsardzība (CA) - organizatorisku, inženiertehnisku, ekonomisku, finansiālu, sociālu, izglītojošu un zinātnisku pasākumu kopums, kuru īsteno, lai nodrošinātu reaģēšanu katastrofu gadījumos vai pastāvot katastrofas draudiem.  Katastrofa – notikums, kas izraisījis cilvēku upurus un apdraud cilvēku dzīvību vai veselību, nodarījis kaitējumu vai radījis apdraudējumu cilvēkiem, videi vai īpašumam, kā arī radījis vai rada būtiskus materiālos un finansiālos zaudējumus un pārsniedz atbildīgo valsts un pašvaldības institūciju ikdienas spējas novērst notikuma postošos apstākļus.  Katastrofas draudi – situācija, kad risku novērtējums, prognozes, informācija vai citi apstākļi pamatoti liecina par katastrofas iespējamību.

 Civilās aizsardzības pasākumi - reaģēšana

 
 Atbalsta un vadošās institūcijas biežāk sastopamajās katastrofās Latvijā  

 
 Valsts civilās aizsardzības plāna 30.pielikums 
 

Atkarībā no katastrofas veida reaģēšanas un seku likvidēšanas neatliekamos pasākumus notikuma vietā vada VUGD amatpersona vai atbilstoši kompetencei — Valsts civilās aizsardzības plānā vai pašvaldību civilās aizsardzības plānos norādītās valsts iestādes amatpersona (glābšanas darbu vadītājs) (Civilās aizsardzības likuma 6.panta 4. daļa).Militāra iebrukuma vai kara gadījumā visos tabulā minētajos apdraudējumos vadošā institūcija būs Iekšlietu ministrija.Koordināciju valsts vai reģionāla mēroga katastrofās nodrošina Krīzes vadības padome, bet vietēja mēroga katastrofās attiecīgā pašvaldības civilās aizsardzības komisija (valstī izveidotas 71 šādas komisijas).   

 Valsts ugunsdzēsības un glābšanas dienesta uzdevumi un tiesības

 VUGD uzdevumi ir šādi:  

 vadīt, koordinēt un kontrolēt civilās aizsardzības sistēmas darbību; 

izskatīt un saskaņot objektu un paaugstinātas bīstamības objektu civilās aizsardzības plānu projektus; izveidot un uzturēt savā rīcībā esošo, kā arī juridisko un fizisko personu īpašumā vai valdījumā esošo ugunsdzēsības un glābšanas darbos izmantojamo resursu sarakstu; veikt civilās aizsardzības prasību ievērošanas pārbaudes; plānot un organizēt sadarbības teritoriju civilās aizsardzības komisiju apmācību; norīkot VUGD amatpersonu darbam sadarbības teritorijas civilās aizsardzības komisijā.
      

 Pašvaldību uzdevumi un tiesības

 Apstiprina sadarbības teritorijas civilās aizsardzības komisijas nolikumu un sastāvu.Apstiprina sadarbības teritorijas civilās aizsardzības plānu.Nodrošina iedzīvotāju evakuāciju no katastrofas apdraudētajām vai skartajām teritorijām, kā arī šo iedzīvotāju uzskaiti, pagaidu izmitināšanu, ēdināšanu un sociālo aprūpi.Savu iespēju robežas nodrošina katastrofas pārvaldīšanā iesaistītajām valsts un pašvaldības institūciju amatpersonām, juridiskajām un fiziskajām personām piemērotus darba un sadzīves apstākļus.+ Piedalās un organizē CA mācības. izstrādā un sniedz rekomendācijas valsts un pašvaldības institūcijām, objektu un paaugstinātas bīstamības objektu īpašniekiem un tiesiskajiem valdītājiem; sniedz iedzīvotājiem ieteikumus par katastrofas vai katastrofas draudu gadījumā nepieciešamo rīcību; ir tiesības rakstveidā slēgt pakalpojumu un sadarbības līgumus vai vienošanās CA un katastrofas pārvaldīšanas jomā ar citām valsts vai pašvaldības institūcijām, juridiskajām vai fiziskajām personām.

 Iekļūšana privātīpašumā

 VUGD ir tiesīgs iekļūt jebkurā teritorijā, ēkā un telpā, lai apturētu un novērstu ugunsgrēka un ar to saistīto bīstamo faktoru izplatīšanos, kas apdraud fiziskās personas, materiālās vērtības un vidi, vai likvidētu šķēršļus, kas traucē ugunsgrēka dzēšanu un glābšanas darbu veikšanu (Ugunsdrošības un ugunsdzēsības likuma 15.pants). VP stihisko nelaimju un citu ārkārtēju notikumu gadījumos, kad apdraudēta personu un sabiedrības drošība ir tiesības jebkurā diennakts laikā iekļūt nedzīvojamās zonās un zemes gabalu teritorijā (ja nepieciešams, lietojot fizisku spēku), izņemot tās nedzīvojamās telpas un zemes gabalu teritoriju, kam ir eksteritoriāls vai speciālā režīma statuss (Likums «Par Policiju» 12.panta 16.punkts).  PVD ir tiesības epizootiju uzliesmojuma gadījumā noteiktajā riska zonā bez iepriekšēja brīdinājuma iekļūt privātā īpašumā epizootijas apkarošanas pasākumu īstenošanai (Veterinārmedicīnas likuma 8.panta 8.punkts). 

  Privātīpašuma demontēšana, pārvietošana, nojaukšana vai iznīcināšana 
VUGD ir tiesīgs pārvietot, nojaukt vai iznīcināt ēkas, būves un to daļas, demontēt iekārtas, pārvietot transportlīdzekļus, lai apturētu un novērstu ugunsgrēka un ar to saistīto bīstamo faktoru izplatīšanos, kas apdraud fiziskās personas, materiālās vērtības un vidi, vai likvidētu šķēršļus, kas traucē ugunsgrēka dzēšanu un glābšanas darbu veikšanu (Ugunsdrošības un ugunsdzēsības likuma 15.pants).

 Iedzīvotāju tiesības un pienākumi CA 

 Iedzīvotāju tiesības: 
saņemt informāciju un brīdinājumu par katastrofām valstī vai attiecīgajā administratīvajā teritorijā un ieteikumus par rīcību katastrofu gadījumos; saņemt iespējamo palīdzību katastrofu gadījumos. 


 Iedzīvotāju pienākumi:

 
nekavējoties ziņot attiecīgajām valsts iestādēm un pašvaldībai par katastrofu vai tās draudiem; katastrofas gadījumā rīkoties saskaņā ar plašsaziņas līdzekļu sniegto informāciju, kā arī operatīvo un avārijas dienestu amatpersonu norādījumiem notikuma vietā; līdz operatīvo un avārijas dienestu ierašanās brīdim iespēju robežās veikt darbības katastrofas seku mazināšanai.

 Civilās aizsardzības vadība un struktūra

 Ministru prezidents atbildīgs par CA sistēmas darbību un tās uzdevumu izpildi  VUGD vada, koordinē un kontrolē CA sistēmas darbību.  Ministrijas nodrošina civilās aizsardzības uzdevumu izpildi, nozarei nepieciešamo tiesību aktu projektu izstrādi un katastrofas pārvaldīšanas koordinēšanu valsts, reģionālā un vietējā mērogā.Reaģēšanas un seku likvidēšanas neatliekamos pasākumus notikuma vietā vada glābšanas darbu vadītājs   Glābšanas darbu vadītājs var būt: 

VUGD amatpersona

Valsts CA plānā vai pašvaldību CA plānos norādītās valsts iestādes amatpersona
 *Par CA iestādēs ir atbildīgs iestādes vadītājs! 

 Civilās aizsardzības plānošana

 
Valsts CA plāns - izstrādā VUGD sadarbībā ar citām institūcijām.

Sadarbības teritorijas CA plāns - pašvaldības dome apstiprina ne retāk kā 1 x 4 gados.
Paaugstinātas bīstamības objekta CA plāns - objekta īpašnieks vai tiesiskais valdītājs apstiprina ne retāk kā 1 x 4 gados.

   Plāni ir dokumenti, kuri sagatavoti, ņemot vērā risku novērtējumu, un kuros noteikti katastrofas pārvaldīšanas pasākumi un to īstenotāji.
Civilās aizsardzības sistēmas finansēšana 
(CA uzdevumu izpildei)Valsts iestādes – no tām iedalītajiem valsts budžeta līdzekļiem; Pašvaldības – no saviem budžetiem; Komersanti – no saviem līdzekļiem.

 Civilās aizsardzības mācības

 Izglītības iestādes nodrošina obligātā CA kursa pasniegšanu izglītojamajiem augstākajā, vispārējā un profesionālajā izglītībā.  Nodarbināto apmācību CA jautājumos organizē darba devējs – paaugstinātas bīstamības objektos. (MK.
Noteikumi Nr. 716)   CA sistēmas gatavības pārbaudes nodrošināšanai valsts un pašvaldību institūcijas organizē CA un katastrofas pārvaldīšanas mācības. (Civilās aizsardzības un katastrofas pārvaldīšanas likums)Piemērs - CA mācības Daugavpilī

 https://stream.lu.lv/digitek_civilaaizs_knv_media3knsxhg6ngb7hy3aavox85iubi.mp4 

    Katastrofu pārvaldīšana, plānošana un pasākumu īstenošana

 Kas ir katastrofas pārvaldīšana?

 Vadītu un koordinētu preventīvo, gatavības, reaģēšanas, seku     likvidēšanas pasākumu, kā arī atjaunošanas pasākumu kopums, kuri tiek veikti, lai     nodrošinātu civilās aizsardzības uzdevumu izpildi.
  

  Katastrofas pārvaldīšanas koordinēšana 
Ministrijas  un pašvaldības īsteno katastrofu pārvaldīšanas koordinēšanu  attiecīgajiem apdraudējumiem, sadarbībā ar citām ministrijām, valsts un  pašvaldību institūcijām:

Veic risku novērtēšanu (Riska novērtēšanas metodoloģiju izstrādā VUGD); Nosaka preventīvos, gatavības, reaģēšanas un seku likvidēšanas pasākumus, izstrādā tiesību aktus, attīstības plānošanas dokumentus un citus dokumentus; Apzina un plāno resursus.

 
       function onChatOptions() {         return {             params: {             },             style: {             }         };     };     

 Valsts iestādes, kas veic katastrofu pārvaldīšanu

 Katastrofas pārvaldīšanas vadība

   Aizsardzības ministrija – katastrofas jūrā vai valdījumā esošā militārā infrastruktūrā; valstī militāra iebrukuma vai kara gadījumā, kā arī incidentus, kas saistīti ar informācijas tehnoloģiju drošību.  Ārlietu ministrija – katastrofas LR pārstāvniecību un vēstniecību infrastruktūrā ārvalstīs un ārvalstu pārstāvniecību un vēstniecību infrastruktūrā LR.  Ekonomikas ministrija – katastrofas, kuras saistītas ar enerģijas ražošanas vai distribūcijas infrastruktūru (piemēram, gāzes noplūde maģistrālajos gāzes vados, enerģijas ražošanas iekārtu, HES infrastruktūras avārija, elektrotīklu bojājumi).  Iekšlietu ministrija – katastrofas, kuras saistītas ar ugunsgrēku, zemestrīci, terora aktu, sabiedriskām nekārtībām, transporta avāriju uz autoceļiem un iekšējos ūdeņos.  VARAM – katastrofas, kuras saistītas ar naftas, naftas produktu un citu bīstamu ķīmisko vielu noplūdi, radiācijas avāriju, negadījumu un kodolavāriju, kā arī ar vētrām, viesuļiem, lietusgāzēm, paliem, plūdiem, krusu, stipru salu, sniega vētrām, apledojumu, sniega sanesumiem un ledus sastrēgumiem, lielu karstumu un sausumu reģionālā un valsts mērogā.Satiksmes ministrija – katastrofas, kuras saistītas ar dzelzceļa vai aviācijas transporta un to infrastruktūras avāriju, kā arī avārijām vai negadījumiem ostu un jūras hidrotehnisko būvju infrastruktūrā.  Veselības ministrija – epidēmijas, kuras saistītas ar cilvēku infekcijas slimību.  Zemkopības ministrija – katastrofas, kuras saistītas ar meža un kūdras purvu ugunsgrēkiem, hidrotehnisko būvju infrastruktūras, izņemot HES, ostu un jūras hidrotehnisko būvju infrastruktūras.
Epizootijas un epifitotijas.  Pašvaldības – katastrofas pašvaldības administratīvajā teritorijā, kuras saistītas ar vētrām, viesuļiem, lietusgāzēm, paliem, plūdiem, krusu, stipru salu, sniega vētrām, apledojumu, sniega sanesumiem un ledus sastrēgumiem, lielu karstumu, sausumu, ēku un būvju sabrukšanu un citas infrastruktūras avāriju, kā arī ar avāriju siltumapgādes, ūdensapgādes un kanalizācijas sistēmās.

 Reaģēšana

 Reaģēšanas un seku likvidēšanas darbu vadītājs atkarībā no katastrofas veida tiek noteikts valsts civilās aizsardzības plānā vai sadarbības teritoriju civilās aizsardzības plānos. 

 Riska novērtēšana

 
 Riska identificēšana  ir riska atklāšanas, apzināšanas un aprakstīšanas process.   Riska analīze  ir process, kas tiek veikts, lai saprastu riska būtību un noteiktu tā līmeni.(Riska novērtēšana tiek veikta pamatojoties uz VUGD izdotajām rekomendācijām).   Riska izvērtēšana  ir process, kurā riska analīzes rezultāti tiek salīdzināti ar  riska kritērijiem , lai noteiktu, vai risks un tā līmenis ir pieņemams vai apmierinošs.


 Riska novērtēšanas piemērs. Vētra: 

Parādās citi apdraudējumi, par kuru pārvaldīšanas koordinēšanu ir atbildīga cita ministrija (elektroenerģijas pārrāvumi un sabiedriskās nekārtības). Parādās citi apdraudējumi, kas raksturīgi tikai atsevišķām pašvaldībām, piemēram, plūdi, vētras gadījumā pie attiecīga vēja virziena var apdraudēt Rīgu. Pēc scenārija izstrādes ir skaidrs, kuras institūcijas jāiesaista riska novērtēšanas procesā.
Riska novērtēšanas piemērs.
Gripas vīrsuss: 


Latvijas risku matrica

 Civilās aizsardzības plānu nepieciešamība

 Paaugstinātas bīstamības objektiem un Kritiskās infrastruktūras objektiem (PBO un KIO)Latvijā iedala A, B un C grupās:

Valsts nozīmes paaugstinātas bīstamības objekti (A drošuma klase) A klase — būves, kuru avāriju rezultātā rodas draudi iedzīvotāju dzīvībai un veselībai, tiek nodarīts būtisks zaudējums fizisko un juridisko personu īpašumam un būtisks kaitējums videi.  Reģionālas nozīmes paaugstinātas bīstamības objekti (B drošuma klase) B klase — būves, kuru avāriju rezultātā nerodas draudi iedzīvotāju dzīvībai un veselībai, bet tiek nodarīts zaudējums fizisko un juridisko personu īpašumam un kaitējums videi.
Vietējas nozīmes paaugstināts bīstamības objekti (C drošuma klase) C klase — būves, kuru avāriju rezultātā nerodas draudi iedzīvotāju dzīvībai un veselībai, bet zaudējums fizisko un juridisko personu īpašumam un kaitējums videi ir nenozīmīgs.
   Paaugstinātas bīstamības objekti Latvijā:A kategorijā iekļauti 44 objekti - vairākas dzelzceļa stacijas, hidroelektrostacijas, naftas produktu termināļi un rūpnīcas.  B kategorijā iekļauti 39 objekti - naftas produktu bāzes, minerālmēslu ražotnes un citi objekti.  C kategorijā (385 objekti) pārsvarā ietilpst degvielas uzpildes stacijas.        468 objekti (2022.)                 informācija tiek aktualizēta katru gadu.Paaugstinātas bīstamības objekta īpašnieks vai tiesiskais valdītājs ir atbildīgs par civilās aizsardzības pasākumu plānošanu un īstenošanu, un nodrošina: 

paaugstinātas bīstamības objekta drošumu, kā arī uzturēšanu un ekspluatēšanu atbilstoši normatīvo aktu prasībām un tā, lai neradītu draudus cilvēku, vides un īpašuma drošībai; to, lai paaugstinātas bīstamības objektā varētu tikt veikta civilās aizsardzības prasību ievērošanas pārbaude; paaugstinātas bīstamības objektā nodarbināto iepazīstināšanu ar paaugstinātas bīstamības objekta civilās aizsardzības plānu, kā arī tā kopijas uzglabāšanu objektā un šā plāna ievērošanas kontroli; nodarbināto apmācību civilās aizsardzības un katastrofas pārvaldīšanas jomā.
 PBO klasificējošie kritēriji 

Hidroelektrostacijas; Radioaktivitātes pieļaujamais limits;

Bioloģisko aģentu riska grupas;

Elektroenerģijas ražošanas jauda;

Elektroenerģijas ražošanas jauda;

Dzelzceļa stacijas;

Bīstama ķīmiska viela;

Bīstama ķīmiska viela.

 Nelaimes gadījumu iedalījums pēc traumēšanās faktora

 Paaugstinātas bīstamības objektu saraksts - izvilkums, daži piemēri:

   https://likumi.lv/ta/id/301571-paaugstinatas-bistamibas-objektu-saraksts 

 Risku novērtēšanas paņēmieni 

 Avārijas novērtēšanas programma ALOHA

 Apdraudējuma riska novērtēšana WISER

 WISER izmantošana viedtālrunī  

 Agrīnā brīdināšana

 Agrīnā brīdināšana – mērķtiecīga un nekavējoties veicama cilvēku un atbildīgo institūciju informēšana par katastrofu vai katastrofas draudiem un nepieciešamo rīcību.
Meteoroloģiskā brīdināšana:  https://videscentrs.lvgmc.lv/ Valsts agrīnās brīdināšanas sistēma – autonomi funkcionējoša tehnoloģiska sistēma vai šādu sistēmu kopums, kas nodrošina agrīno brīdināšanu. 


Meteoroloģiskā brīdinājuma zīmes:

 Glābšanas darbi

 Glābšanas darbi – reaģēšanas pasākumu un seku likvidēšanas pasākumu kopumā ietilpstoši pasākumi, kurus plāno, vada un veic VUGD, izņemot glābšanas darbus jūrā un iekšējos ūdeņos no bāzes līnijas līdz jūras krasta līnijai, kurus plāno, vada un veic Nacionālie bruņotie spēki 

 Atjaunošanas pasākumi

 Atjaunošanas pasākumi – tādu pasākumu kopums, kuri tiek veikti, lai pēc iespējas savlaicīgi un samērīgi palīdzētu cietušajiem cilvēkiem un atjaunotu vidi un īpašumu tādā stāvoklī, kāds tas bija pirms katastrofas. 

Ilgtermiņa pasākumi, piemēram, zemes atsārņošana, ēku atjaunošana utt.Starptautiskā palīdzība – tādu pasākumu kopums, kuri tiek veikti, lai reaģētu uz katastrofu un likvidētu katastrofas sekas.  Koordinēšana – valsts un pašvaldību institūciju rīcības saskaņošana, veicot preventīvos, gatavības, reaģēšanas, seku likvidēšanas pasākumus, kā arī atjaunošanas pasākumus.Pamatvajadzības – uzturs, mājoklis, veselības aprūpe, medicīniskā palīdzība, elektroapgāde, ūdensapgāde, siltumapgāde, atkritumu un notekūdeņu savākšana, sakaru nodrošinājums. 

Seku likvidēšanas pasākumi — tādu pasākumu kopums, kuri tiek veikti, lai nodrošinātu vismaz minimālās iedzīvotāju pamatvajadzības, kas saistītas ar cilvēku izdzīvošanu, un apturētu vai mazinātu veselības, vides un īpašuma apdraudējumu.

 Valsts materiālās rezerves

  Valsts materiālo rezervju likums 

Normatīvie akti

Ministru kabineta 2007.gada 18.decembra noteikumi Nr.877 “Valsts materiālo rezervju glabāšanas, uzskaites, atjaunināšanas, iznomāšanas, aizdošanas, realizācijas un norakstīšanas kārtība”. Kas ir valsts materiālās rezerves? Materiālo un finanšu resursu kopums, kuru izmanto katastrofu pārvaldīšanā iesaistītās institūcijas, ja to rīcībā esošie resursi ir nepietiekami reaģēšanas pasākumu veikšanai (gan sev, gan humānai palīdzībai – ārzemēm). 

Rezerves veido, ja:materiālie resursi, kas nav nepieciešami ikdienas darbībā, ir nepieciešami uzdevumu izpildei katastrofu pārvaldīšanā

materiālie resursi, ko izmanto ikdienas darbībā, ir nepietiekoši uzdevumu izpildei katastrofu pārvaldīšanā 

   Valsts materiālo rezervju plānošana  

 Kas iegādājas valsts materiālās rezerves? Materiālo rezervju  iegādi organizē  Nodrošinājuma valsts aģentūra 

 Kā izvēlas atbildīgos glabātājus? Pieder nozares ministrijām. Turētāji – ministriju iestādes.   
Izvēlas tā, lai attiecīgajā valsts teritorijā varētu iespējami īsākā laikā nodrošināt materiālo rezervju iesaistīšanu katastrofu pārvaldīšanā.
Nodrošinātu materiālo rezervju glabāšanai piemērotus apstākļus un šo rezervju savlaicīgu atjaunināšanu.

  Regulāra komunikācija starp valstīm.
Valsts materiālos resursus nogādā ar loģistikas firmu (finansē Eiropas komisija).
Piemērs: LV un LT ir modulis (specializācija) plūdu gadījumiem Valsts materiālo rezervju izmantošana 

Materiālās rezerves izmanto:  

katastrofu gadījumos veicamo reaģēšanas pasākumu izpildei, arī neatliekamo glābšanas un katastrofas seku likvidēšanas pasākumu izpildei; reaģēšanas pasākumos iesaistītā personāla individuālās aizsardzības nodrošināšanai; sabiedriskās drošības un kārtības nodrošināšanai; CA sistēmas mācībām un katastrofu pārvaldīšanā iesaistītā personāla apmācības nodrošināšanai; mobilizācijas nodrošināšanai atbilstoši mobilizācijas pieprasījumiem tautsaimniecības mobilizācijas plāna ietvaros; kārtējo tautsaimniecības jautājumu risināšanai, iznomājot vai aizdodot uz laiku valsts un pašvaldību institūcijām vai komersantiem; humānās palīdzības sniegšanai ārvalstīs.
        1.-5.
Iesaista, pamatojoties uz pilnvarotas amatpersonas rakstveida atļauju.

1., 2., 4.
Iesaista, pamatojoties uz VUGD priekšnieka rakstveida atļauju.

6.-7.
Iesaista, pamatojoties uz VUGD priekšnieka rakstveida atļauju. 

 Hidroelektrostacijas

 HES ir hidrotehniskās būve, kuras ūdenskrātuvēs ūdens uzkrāšanas tilpums ir 324,6 milj. m³.  Bīstamās iekārtas:  
celšanas iekārtas; 

spiedieniekārtu kompleksi; 

stacionāri rezervuāri un to grupas.


 Tehnoloģiskajā apritē atrodas turbīnu eļļas, transformatoru eļļa un dīzeļdegviela  
būvkonstrukciju deformācijas šuvju bojājums; 

būvju nobīdes un sēšanās; 

filtrācija caur zemes dambjiem; 

ugunsgrēks; 

pamatiekārtas atteikums vai tā bojājumi; 

cilvēku kļūdas vai sabotāža.


Latvijā:"Latvenergo" Pļaviņu HES

"Latvenergo" Rīgas HES

"Latvenergo" Ķeguma HES

 Radioaktivitātes pieļaujamais limits

  Latvijas teritorijā atrodas tikai 3 objekti, kuriem ir noteikts valsts nozīmes jonizējošā starojuma objekta statuss: 

Pieredzes apmaiņa, VUGD mācības Baldonē, 14.10.2020.:Mācību scenārijs paredz, ka pamestā noliktavā jaunieši nejauši sagāž  sastatnes, kurām sabrūkot, tiek apgāztas mucas, kurās atrodas  nātrija  cianīds un vēl cita muca ar nezināmu šķidrumu.
Vielām saskaroties,  notiek reakcija un sāk izdalīties zilskābe.
Jaunieši ziņo par notikumu,  zvanot 112, papildus informējot, ka nespēj izkļūt no telpas.

Ierodas VUGD:


Glābēji veic ēkas apsekošanu, neapdraudot sevi, speciālos tērpos (ar IAL):


  https://stream.lu.lv/digitek_civilaaizs_knv_media4miqige9m4cpm4hbj96q5nkf7m.mp4 
 


Cietušos nogādā svaigā gaisā:

Jautājums – Kādam nolūkam uzbūvēja šo telti?   

 https://stream.lu.lv/digitek_civilaaizs_knv_media5motuy96b9b5nfbyv8fznoajfx.mp4 

 https://stream.lu.lv/digitek_civilaaizs_knv_media624ch4qp78mi4ushpxta3bcgaj.mp4 


Preventīvais pasākums - 
Latvijā ir izveidota automātiskā valsts nozīmes jonizējošā starojuma monitoringa un radiācijas negadījumu agrās brīdināšanas sistēma, kurā ietilpst 16 stacijas 

Radiācijas drošības centrs nodrošinās 24 stundu gatavību, lai sniegtu konsultācijas Latvijas robežsardzei, muitai, drošības struktūrām un piedalītos atklāto radioaktīvo materiālu izpētē.   Izvērtējot visu iepriekš minēto, Latviju var uzskatīt kā salīdzinoši drošu valsti pasaulē kodoldrošības un jonizējošā starojuma jomā. BET! Kas notiek mums tuvumā?

 Bioloģisko aģentu riska grupas

Valsts teritorijā ir izvietotas tikai 2 laboratorijas, kurās var tikt izmeklēti paraugi 3. riska grupas bioloģisko aģentu noteikšanai –  

Pārtikas drošības, dzīvnieku veselības un vides zinātniskais institūts «BIOR»; SIA "Rīgas Austrumu klīniskā universitātes slimnīca" stacionāra "Latvijas Infektoloģijas centrs" Nacionālā mikrobioloģijas references laboratorija.
Vietējas nozīmes paaugstinātas bīstamības objekti, kuros elektroenerģijas ražošanas uzstādītā jauda pārsniedz 100MW.    Piemēri: 

AS "Latvenergo" Rīgas TEC-1

AS "Latvenergo" Rīgas TEC-2
 

 Gāzes darba spiediens gāzes apgādes sistēmā

 Vietējas nozīmes paaugstinātas bīstamības objekti, kuros veic darbības ar dabasgāzi (izņemot patērēšanu) un kuru gāzes cauruļvados spiediens pārsniedz 1,6 MPa, sašķidrinātās ogļūdeņražu gāzes balonu noliktavas un tirdzniecības punkti, automobīļu gāzes uzpildes stacijas:AS "Conexus Baltic Grid" dabasgāzes pārvades sistēma

DUS

 Gāzes vadi Latvijā:


Šķērso Alūksnes, Valkas, Cēsu, Valmieras, Rīgas, Bauskas, Jelgavas, Dobeles, Saldus, Tukuma, Kuldīgas, Liepājas, Ogres, Jēkabpils, Aizkraukles, Preiļu un Daugavpils teritorijas. Kopējais garums ar 45 gāzes sadales stacijām Latvijā ir 1216 km

Max darba spiediens 55 atm.
Sajaucoties ar gaisu (5-15%) dabasgāze veido sprādzienbīstamu maisījumu

Ik pēc 20-25 km ierīkotu aizvari gāzes padeves pārtraukšanai!

 Dzelzceļa stacijas

 Valsts nozīmes paaugstinātas bīstamības objekti (8) – dzelzceļa infrastruktūras objekti:  

VAS "Latvijas dzelzceļš" Daugavpils dzelzceļa stacija

VAS "Latvijas dzelzceļš" Jelgavas dzelzceļa stacija

VAS "Latvijas dzelzceļš" Liepājas dzelzceļa stacija

VAS "Latvijas dzelzceļš" Rēzeknes dzelzceļa stacija

VAS "Latvijas dzelzceļš" Ventspils dzelzceļa stacija

VAS "Latvijas dzelzceļš" Bolderājas dzelzceļa stacija

VAS "Latvijas dzelzceļš" Mangaļu dzelzceļa stacija

VAS "Latvijas dzelzceļš" Šķirotavas dzelzceļa stacija

AS "Pasažieru vilciens"
  

 Bīstama ķīmiska viela

 Vielu grupas:

  
sprādzienbīstamas, oksidējošas, uzliesmojošas (t.sk., viegli uzliesmojošas, īpaši viegli uzliesmojošas), toksiskas, kodīgas, saspiestās gāzes, šķidrās gāzes u.c.


 Ķīmisko vielu reģistrēšanu, marķēšanu, risku apzināšanu un pārvaldīšanu regulē REACH regula.    REACH (ķimikāliju reģistrēšana, vērtēšana, licencēšana un ierobežošana) ir Eiropas Kopienas regula (EK 1907/2006) par ķimikālijām un to drošu lietošanu.  REACH attiecas uz visām ķīmiskajām vielām — gan tām, kuras izmanto ražošanā, gan tām, kuras lietojam ikdienā, piemēram, krāsu, mazgāšanas līdzekļu, apģērba, mēbeļu un elektroiekārtu sastāvā. Tādējādi regula ietekmē lielāko daļu Eiropas Ekonomikas zonas (EEZ : Eiropas Savienība + Islande, Lihtenšteina un Norvēģija) uzņēmumu.   Nereģistrētas vielas ir aizliegts laist tirgū un lietot.Drošības datu lapas – ķīmiskas vielas «tehniskā pase», piemērs:

No 2010. gada jaunas piktogrammas:


          
       H200           Nestabili sprādzienbīstami materiāli.      
 
          
       H221           Uzliesmojoša gāze.      
 
          
       H223           Uzliesmojošs aerosols.      
 
          
       H300           Norijot iestājas nāve.      
 
          
       H301           Toksisks, ja norij.      
 
          
       H312           Kaitīgs, ja nonāk saskarē ar ādu.      
 
          
       H400           Ļoti toksisks ūdens organismiem.      
 
          
          H314              Izraisa smagus ādas apdegumus un acu bojājumus.      
 
          
       H315           Kairina ādu.      
 
       
       P232  Aizsargāt no mitruma.     

   
 
       
       P233  Tvertni stingri noslēgt.     

   
 
       
       P234  Turēt   tikai oriģinālā iepakojumā.     

   
 
       
       P235  Turēt vēsumā.     

   
 
       
       P402  Glabāt sausā vietā.     

   
 
       
       P402  Glabāt sausā vietā.     

   
 
       
       P404  Glabāt slēgtā tvertnē.     

   
 
       
       P405  Glabāt slēgtā veidā.     

   
 
       
       P406  Glabāt tvertnē, kas aizsargā pret koroziju     

 Viegli uzliesmojošas vielas 

Ja darba vai ražošanas procesā rodas vai tiek izmantotas viegli uzliesmojošas vielas, tad var notikt sprādziens vai vielu aizdegšanās (gāzes, tvaiki un putekļi)  Viegli uzliesmojošas vielas var rasties arī blakusreakcijās, piemēram, kad vāja skābe vai sārmi tiek neatbilstoši glabāti metāla konteineros var veidoties ūdeņradis elektroķīmiskas reakcijas rezultātā un uzkrāties gāzveida stāvoklī. 

Sprāgstvielas - nestabili sprādzienbīstami materiāli   Uzliesmojošo vielu grupas  

Uzliesmojošas gāzes un gāzu maisījumi, piemēram, sašķidrinātā gāze (butāns, propāns, propilēns), dabasgāze, degošas gāzes (oglekļa monoksīds vai metāns) vai uzliesmojošas gāzveida ķīmiskās vielas (acetilēns, etilēna oksīds).
Komposta gāzes, siens.
Uzliesmojoši šķidrumi (šķīdinātāji, degvielas, nafta, kurināmie, krāsas, ūdenī nešķīstošas un šķīstošas ķīmiskās vielas, butillitijs, smēreļļas vai izlietotā eļļa) – sajaucoties ar gaisu, rada uzliesmot spējīgu maisījumu!

Uzliesmojošu cieto vielu putekļi (akmeņogļu, koka). Metālu (Al, Mg, Ca u.c.) un lopbarības putekļi (piemēram, cukura, miltu vai graudaugu), plastmasas, metālu vai citu ķīmisko vielu putekļi.
Vielas: baltais fosfors, sārmu metāli, metālu hidrīdi u.c.
Daudzas vielas normālos apstākļos nav viegli uzliesmojošas,  bet tās kļūst sprādzienbīstamas, kad sajaucas ar gaisu, ja to daļiņu izmērs ir īpaši mazs vai aizdegšanās enerģija ir pietiekami augsta (piemēram, metāla putekļi, aerosols).   Jāstrādā argona vai slāpekļa atmosfērā  Sprādzienbīstamību un ugunsnedrošību raksturo – H200 – H299 fizikālie (briesmu) bīstamības apzīmējumi.
Oksidētāji

Vielas un produkti, kas kontaktā ar citām vielām, īpaši ar uzliesmojošām vielām var izraisīt eksotermisku reakciju (sprādzienu).   Vielas iedala:H270  - oksidētājs, var izraisīt intensīvu degšanu, H271  - spēcīgs oksidētājs, var izraisīt ļoti intensīvu degšanu, H272  -  oksidētājs var pastiprināt degšanu  

  Piemēram: peroksīdi, kālija permanganāts u.c. Degšanas process 

Ķīmiska pārvērtība, kuras gaitā izdalās daudz siltuma un parasti veidojas arī liesma.  Degšanas pamatā ir degtspējīgas vielas (degvielas) un oksidētāju (skābekļa, ozona, peroksīdu, perhlorātu u.c.) savstarpējas eksotermiskas oksidēšanās reakcijas.  

 Dūmi - degšanas produktu maisījums, kura sastāvs ir atkarīgs no:  degošā materiāla temperatūras;   skābekļa pieejamības.

 Temperatūras degošā telpā:Karsto gāzu slānis           600°-1000°

Grīdas temperatūra          &amp;gt;180°

Kvēlojoši pelni                    600°

Kvēlojošas ogles               1300°

  Dūmu toksicitātes mehānismi 

Intoksikācija - mehānisms, ko izraisa akūts skābekļa trūkums (indīgās vielas nokļūšana organismā)  Sodrēju ieelpošana: Oglekļa daļiņas ilgstoši deponējas uz alveolu un bronhiolu virsmas =&amp;gt; Intensīvs kairinājums  Gāzu iedarbība

 Labi šķīst ūdenī!  =&amp;gt; absorbējas augšējos elpceļos un rada kairinājumu  Mazšķīstošās gāzes – inhalējas plaušās! =&amp;gt; izraisa plaušu toksicitāti  
Mazas devas: konjunktivīts, laringīts, klepus, trokšņi elpceļos

Lielas devas: balsenes tūska, plaušu tūska, ķīmiskā pneimonija u.c.

  Kodīgas vielas

Ķīmiskās vielas un ķīmiskie produkti ir kodīgi, ja, nokļūstot uz veselas ādas, tie rada bojājumus visā ādas slāņa dziļumā.  Piemēram:skābes, kurām pH ir 2 vai mazāks, 

sārmu šķīdumi, kuriem pH ir 11,5 vai lielāks


Sārmu un skābju izraisīto apdegumu piemēri:

 Kairinošas vielas 

ķīmiskas vielas un produkti, kas 24 stundu vai īsākā laika posmā pēc kontakta rada būtisku ādas iekaisumu, redzes traucējumus, elpceļu kairinājumu;H315 - kairina ādu, ķīmiskas vielas un produkti, kas rada būtisku acu iekaisumu. H319 – kairina acis. H335 – var izraisīt elpceļu kairinājumu.

    Sensibilizējošas vielas Izraisa paaugstinātu jutīgumu un alerģiskas reakcijas (astmu, kontaktdermatītu); 

 Aroda alergēni – daži piemēri

 Kancerogēnās vielas 
izraisa audzēju attīstīšanos, nonākot saskarē ar cilvēku; policikliskie aromātiskie ogļūdeņraži: akmeņogļu, darvas, naftas produkti – benzpirēns u.c; aromātiskie amīni: anilīnkrāsvielu rūpniecības blakusprodukti - β-naftilamīni un α-naftilamīni u.c, aminoazosavienojumi (dažas pārtikas krāsvielas u.c); nitrozamīni un dažas dabas vielas: aflatoksīni, ko izdala dažas pelējumsēnes.

     Mutagēnās vielas izraisa pārmantojamus ģenētiskus bojājumus           
 


mutagēnas vielas rodas, nepa reizi termiski apstrādājot olbaltumiem  bagātus produktus.  
  Reproduktīvajai sistēmai toksiskas vielas ietekmē auglību un normālu attīstību (pirms un pēc dzimšanas)  ftalāti, svins, dzīvsudrabs, formamīds 

 Bīstama ķīmiska viela

 Vietējas nozīmes paaugstinātas bīstamības objekts: 1. solis no objekta iegūt bīstamo ķīmisko vielu vai produktu drošības datu lapas. 2. solis ņemot vērā drošības datu lapās norādīto CAS numuru ķīmiskai vielai, pārbaudīt vai tā ir bīstama ķīmiska viela.Bīstamo ķīmisko vielu saraksts ir noteikts Eiropas Parlamenta un Padomes Regulā (EK) Nr.1272/2008 (2008. gada 16. decembris) par vielu un maisījumu klasificēšanu, marķēšanu un iepakošanu. 3. solis ja ķīmiskā viela ir iekļauta regulā Nr.1272/2008 (VI PIELIKUMĀ), tad pārbaudām vai bīstamā ķīmiskā viela ir iekļauta un atbilst 2017.gada 19.septembra noteikumiem Nr.563 “Paaugstinātas bīstamības objektu apzināšanas un noteikšanas, kā arī civilās aizsardzības un katastrofas pārvaldīšanas plānošanas un īstenošanas kārtība”.Vietējas nozīmes paaugstinātas bīstamības objekts4. solis ja bīstamā ķīmiskā viela ir iekļauta noteikumos Nr.563 pielikuma 2.tabulā, un objektā esošo bīstamo ķīmisko vielu daudzumi ir vienādi vai lielāki par minētajā tabulā norādītajiem klasificējošiem daudzumiem, tad objekts ir pieskaitāms vietējas nozīmes paaugstinātas bīstamības objektam

5. solis ja bīstamā ķīmiskā viela nav iekļauta noteikumu Nr.563 pielikuma 2.tabulā, bet ir klasificēta, kā bīstama, tad pārbaudām kādai bīstamības klasei atbilst bīstamā ķīmiskā viela, ņemot vērā regulā Nr.1272/2008 VI PIELIKUMĀ norādīto. 

    Iespējamās katastrofas un to sekas

 Kas ir katastrofa?

 Katastrofa ir negadījums, kas apdraud:  
cilvēku dzīvību vai veselību; izraisa cilvēku upurus;

nodara materiālos zaudējumus vai kaitējumu videi; pārsniedz skartās sabiedrības spēju novērst sekas ar attiecīgajā teritorijā esošo, reaģēšanā iesaistīto operatīvo dienestu resursiem.


 Ārkārtējā situācija ir īpašs tiesiskais režīms, kura laikā Ministru kabinetam ir tiesības likumā noteiktajā kārtībā un apjomā ierobežot valsts pārvaldes un pašvaldību institūciju, fizisko un juridisko personu tiesības un brīvības, kā arī uzlikt tām papildu pienākumus. Ārkārtējo situāciju var izsludināt tāda valsts apdraudējuma gadījumā, kas saistīts ar katastrofu, tās draudiem vai kritiskās infrastruktūras apdraudējumu, ja būtiski apdraudēta valsts, sabiedrības, vides, saimnieciskās darbības drošība vai cilvēku veselība un dzīvība.   Izņēmuma stāvoklis ir īpašs tiesiskais režīms, kas izsludināms, ja: 

valsti apdraud ārējais ienaidnieks; valstī vai tās daļā ir izcēlušies vai draud izcelties iekšēji nemieri, kas apdraud demokrātisko valsts iekārtu.
 (2) Izņēmuma stāvoklis ļauj likumā noteiktajā apjomā un kārtībā ierobežot fizisko un juridisko personu tiesības un brīvības, kā arī uzlikt tām papildu pienākumus.

 Katastrofu veidi un mērogi

 Nosaka atbilstoši katastrofas raksturam, tās radīto postījumu apjomam un reaģēšanā iesaistāmo resursu iespējām.

1.vietēja mēroga katastrofas – katastrofas radīto postījumu apjoms nepārsniedz vienas pašvaldības administratīvās teritorijas robežas:Katastrofas radīto postījumu apjoms nepārsniedz novada teritoriju 


2.reģionāla mēroga katastrofas – katastrofas radīto postījumu apjoms pārsniedz vienas pašvaldības administratīvās teritorijas robežas:


Katastrofas radīto postījumu apjoms skar blakus pašvaldību teritorijas.  


3.valsts mēroga katastrofas – katastrofas radītie postījumi ietekmē visu valsts teritoriju vai nozīmīgu tās daļu.
Piemēri:

Daugavas piesārņojums, 2007. gads

Dabas katastrofa mežsaimniecības nozarē, 2017. gads
  

 Dabas katastrofas

ģeofiziskās — zemestrīces, zemes nogruvumi

hidroloģiskās — pali, plūdi, ledus sastrēgumi

meteoroloģiskās — lietusgāzes, krusa, sniega sanesumi, vētras, viesuļi

klimatoloģiskās — stiprs sals vai karstums, apledojums, sausums, mežu un kūdras purvu ugunsgrēki

bioloģiskās — epidēmijas, epizootijas, epifitotijas

 kosmiskās — meteorītu nokrišana, ģeomagnētiskās vētras.
 Dabas katastrofas ir visi tie dabā noritošie procesi, kas apdraud cilvēku dzīvību un iznīcina cilvēku radīto vidi.
Nenovēršami Zemes garozas kustības, atmosfēras cirkulācijas vai hidrosfēras procesi. Jāiemācās tos paredzēt, dzīvot un darboties tā, lai katastrofu postījumi būtu pēc iespējas mazāki.
Latvijā biežāk iespējamās dabas stihiskās nelaimes:Vētras, viesuļvētras, virpuļviesuļi; Plūdi; Masveidīgas ugunsnelaimes – mežu un kūdras purvu degšana, kūlas degšana; Sniega sanesumi, sniega vētras, stiprs sals, apledojumi.

 Cilvēku izraisītas jeb antropogēnās katastrofas

tehnogēnās katastrofas, kuras rodas ķīmisko, radioaktīvo un bioloģisko vielu noplūdes, ēkās un būvēs izcēlušos ugunsgrēku, sprādzienu, dambju un citu hidrotehnisko būvju pārrāvumu, elektrotīklu bojājumu, komunālo tīklu avāriju, ēku un būvju sabrukuma vai transporta avāriju rezultātā.  

sabiedriskās nekārtības, terora akti un iekšējie nemieri.
 Piemēri: 

Daugavas piesārņojums

 https://stream.lu.lv/digitek_civilaaizs_knv_media7qi9zf9xcp476jb8twowranojy.mp4 

Masu nekārtības


 https://stream.lu.lv/digitek_civilaaizs_knv_media8q74cxwcfwjgwdrn9bocz3m75z.mp4 

 Rīcība plūdu laikā

  Rīcība plūdu laikā   
 https://youtu.be/TqCewTZAWdU 


Plūdu apdraudēto teritoriju iedzīvotājiem jāklausās meteo ziņas, brīdināt kaimiņus. Ūdens līmeņa strauja celšanās visbīstamākā ir naktīs; Savlaicīgi parūpēties par veciem cilvēkiem, bērniem, invalīdiem un slimniekiem; Jāparūpējas par mājdzīvniekiem; Jāsagatavo dokumenti, nepieciešamie medikamenti, nauda, apģērbi un apavi, pārtikas rezerves – ja būs nepieciešama evakuācija vai glābšana; Jāuzlādē mobilais telefons, jāsagatavo kabatas lukturīši vai sveces.

 Pirms:  https://videscentrs.lvgmc.lv/  
jāveic novēršanas pasākumi –vērtīgās mantas jāpārvieto augšējos stāvos, 

jānodrošina, lai ķīmiskās vielas un produkti atrastos drošās vietās, 

jānorobežo vai jāizved atkritumi u.c.


  Ogres plūdi 
 https://stream.lu.lv/digitek_civilaaizs_knv_media9dpxe75eykgohnsrk79xjpsk3d.mp4 


Citi ledus sastrēguma postījumi:
 https://stream.lu.lv/digitek_civilaaizs_knv_pludi_kent_ledus_nones_tiltus6bf29draz8eagtajugq.mp4 


 Preventīvie pasākumi - kūdras kaisīšana  

Preventīvie pasākumi – ledus uzlaušana, spridzināšana 

 https://stream.lu.lv/digitek_civilaaizs_knv_media102tmdbqczsptrbpbs38dedun97.mp4 

 Katastrofu piemēri, rīcība un preventīvie pasākumi

Plūdi; Masveida mežu, purvu un kūlas ugunsgrēki; Ugunsgrēki telpās

Vētra; Lietusgāzes; Pērkons, zibens; Stipra snigšana un aukstums; Zemestrīce; Epidēmija; Terora akts.

 Rīcība meža (kūdras) ugunsgrēka laikā

 Masveida mežu, purvu un kūlas ugunsgrēku cēloņi:

Pērkona negaisi 8%; Dzelzceļa un auto transports 5%; Kūlas dedzināšana 10%; Uzņēmumu vainas dēļ 18%; Neuzmanība un ļaunprātība 59%.
  Uguns izplatīšanas vidējais ātrums stipra vēja laikā līdz 24 km/h.
Fiziski normāli attīstīta cilvēka vidējais skriešanas ātrums – 12 km/h. Rīcība meža (kūdras) ugunsgrēka laikā :
Ja mežu ugunsgrēks izcēlies ugunskura kurināšanas rezultātā, uzreiz mēģiniet to nodzēst, sitot liesmas ar zariem, segu vai citu pieejamu priekšmetu; Uguns jādzēš slīpiem sitieniem izdegušā laukuma virzienā; Ja uguni nodzēst nav iespējams, nekavējoties brīdiniet pārējos un ejiet prom no ugunsgrēka vietas uz ceļu, meža stigu, lauku vai ūdenskrātuves krastu; Virzieties perpendikulāri uguns izplatīšanās virzienam; Ja Jūs esat meža laukumiņā, noliecieties tuvāk zemei.
Gaiss pie zemes ir mazāk sadūmots.


 Izejot laukā no ugunsgrēka vietas, paziņojiet par to, zvanot uz tālruni 112.
Lielu meža ugunsgrēku dzēsīs ugunsdzēsēji.

 Rīcība ugunsgrēka laikā (telpās)

  Rīcība ugunsgrēka laikā (telpās) :
Nekrītiet panikā, jo objektīvs situācijas novērtējums un pareizas rīcības izvēle palielina Jūsu iespējas izglābties; Ja pamostaties un konstatējat, ka izcēlies ugunsgrēks, rāpojiet uz durvju pusi.
Turoties tuvāk grīdai iespējams paglābties no bojāejas; Mēģiniet uztaustīt durvis ar roku; Necentieties paņemt kādas drēbes vai vērtslietas.


KĻŪDAS:

Ja mēģina dzēst saviem spēkiem: ūdens liešana uz elektroierīcēm; ūdens liešana uz karstas pannas.

Ja liesmas nav iespējams apdzēst: skriešana stāvus pozā cauri dūmiem; strauja loga atvēršana. Dūmu detektora neesamība.

PAREIZI:

Ja mēģina dzēst saviem spēkiem: elektroierīces jāatvieno no strāvas; pannu dzēš ar mitrām lupatām;

Ja liesmas nav iespējams apdzēst: rāpus pamest piedūmotas telpas; glābties tālākajā telpā no uguns; durvju noblīvēšana; lēna loga atvēršana; saukšana palīgā.

 Rīcība vētras laikā

 
Vētras laikā iespējami elektropārvades un sakaru līniju bojājumi,  ūdens padeves traucējumi, koku nogāšanās uz ceļu braucamās daļas, ēku un  būvju konstrukciju sagrūšana, jumtu noraušana, ūdens līmeņa strauja  paaugstināšanās. Bez īpašas nepieciešamības centieties  neiet ārpus telpām , atturiet no pastaigām bērnus, vecus cilvēkus un invalīdus.
Esiet gatavi elektroenerģijas padeves pārtraukumiem.  Savlaicīgi  sagatavojiet kabatas lukturus un ievietojiet baterijas radiouztvērējos.  Aizveriet  logus, durvis, bēniņu lūkas.
Daudzdzīvokļu mājās nostipriniet priekšmetus uz balkoniem.

Lauku mājās nostipriniet saimniecības priekšmetus, nevediet laukā mājlopus.
Telpās  neuzturieties logu tuvumā .
Blakus esošo koku zari un citi priekšmeti vētras laikā var izsist logu rūtis un izraisīt traumas.

Ja vētra pārsteigusi ārpus telpām,  neuzturieties   un nenovietojiet transporta līdzekļus zem vientuļiem kokiem,  celtniecības sastatnēm, reklāmas stendiem, elektropārvades līnijām.

 Nelietojiet  lietussargus, tie apgrūtina redzamību, pastiprināti uztver vēja brāzmas un var savainot citus cilvēkus.

Atrodoties klajā laukā  sameklējiet vietu  kur patverties, piemēram, grāvi vai ieplaku. Ja tādas nav, tad stipras vēja brāzmas gadījumā  nogulieties zemē .

Atrodoties uz ūdens mēģiniet  nokļūt krastā .
Vislabāk, ja laivu var izvilkt no ūdens, klajā vietā apgāzt un nogulties zem tās.

Atrodoties  mežā, ieejiet dziļāk biezoknī.
Biezoknī koki ir vairāk aizsargāti no  vēja brāzmām un pastāv mazāks risks tikt savainotam zem lūstošiem kokiem  vai zariem.

Nešķērsojiet tiltus.
Nepieciešamības gadījumā var zem tiem paslēpties un nogaidīt līdz pāriet stiprās vēja brāzmas.

Ja ir nogāzušies koki, pārrauti vadi, notikusi avārija vai cits negadījums,  zvaniet  Valsts ugunsdzēsības un glābšanas dienestam pa tālruņa numuru  112  vai  01 .

Lai savlaicīgi saņemtu papildus informāciju, atstājiet ieslēgtu televizoru vai radiouztvērējuInfografika:

 Rīcība lietusgāžu laikā

 Rīcība lietusgāžu laikā
atrodoties auto – apzināt vai pievērst uzmanību tām vietām, kuras applūst – zem viaduktiem, zemākās pilsētas vietas (zīmes «Uzmanību! Stipra lietus laikā brauktuve applūdināta!»); Pilsētvidē applūst ielu posmi (kolektoru sistēmas netiek galā); Izvairīties no applūstošo ceļu šķērsošanas (var tikt izskalotas ietvju vai ielu pamatnes); Jāpārliecinās par drošību (vasarā vētras laikā var tikt bojāti vai appludināti elektrotīkli) u.c. 

 Rīcība pērkona (zibens) laikā

 Rīcība pērkona (zibens) laikā
Neiet ārpus telpām; Izvairīties no caurvēja telpās (var iekļūt lodveida zibens); Nekurināt kamīnu/krāsni (pieaug risks, ka ēkā var iespert zibens); Neuzturieties pie elektroinstalācijām, antenām, logiem, durvīm, ūdens krāniem un radiatoriem, kā arī citiem metāla priekšmetiem; Atvienot radio un TV no elektriskā tīkla un neizmantot elektrotehniku; Nepalikt atklātās augstienēs; Neslēpties zem augstiem, atsevišķi augošiem kokiem; Neatrasties uz ezera vai citas ūdenskrātuves.

 Stipra snigšana un aukstums

  gaisa t° &amp;lt; 0  
Var izraisīt hipotermiju (drebuļi, koordinācijas traucējumi, palēnināta sirdsdarbība, paplašinātas acu zīlītes, ķermeņa refleksi, samaņas zudums u.c.), var veidoties apsaldējumi; Bez īpašas vajadzības neizejiet no mājas; Sagatavojieties elektroenerģijas padeves traucējumiem; Sekot  https://videscentrs.lvgmc.lv/  brīdinājumiem; Informēt 112 vai pašvaldību, ja esat zaudējis pajumti vai ilgstoši atrodaties bez elektrības un siltuma; Padomājiet par savu mājdzīvnieku drošību un vajadzībām.


Apsaldēšanas sekas:

 Rīcība zemestrīces gadījumā

 iekštelpās:slēpties ieteicams pie iekšējām sienām vai zem masīviem galdiem; izvairieties atrasties stūros, kas izvietoti pie logiem, priekšmetiem, kas karājas, smagām mēbelēm, kamīniem un krāsnīm; atslēdziet plīti un gāzes padevi.

  ārpusē:pārvietojieties uz atklātu teritoriju, prom no ēkām, elektrības līnijām un kokiem; nemēģiniet izkļūt no ēkas zemestrīces laikā; izvairieties no panikas; Ja brauciet ar auto, apstājieties ielas pusē; Izvairieties no apstāšanās uz un zem tiltiem un ceļu pārvadiem, zem elektrības līnijām, kokiem un lielām izkārtnēm; Palieciet mašīnā!

 Rīcība epidēmijas laikā

 Slimību un profilakses kontroles centrs -aktuālākā informācija par epidēmijām, vīrusiem.   Piemēri - mazsalas vīrusa uzliesmojums Eiropā; Ebolas vīrusa aizsardzības pasākumi un simptomi; Covid-19. 

 Rīcība terora aktu gadījumā

 ESIET VĒRĪGS! Jāpievērš uzmanība avārijas izejām un telpām, kurās iespējams patverties;

 Jāturas tālāk no logiem un stiklotām durvīm, jo vairums upuru iet bojā no šķembām;

 Pievērsiet uzmanību apkārt notiekošajam, jo ir iespējami vairāki atkārtoti sprādzieni vai uzbrukumi;

 Ja izsludināta evakuācija, nekavējoties meklējiet drošu patvēruma vietu. PAMETIET APDRAUDĒJUMA VIETU Jāņem vērā, ka pamest terora akta vietu vislielākās iespējas ir tieši pirmajās minūtēs;

 Lai to izdarītu, jāizmanto tuvākās evakuācijas izejas;

 Noteikti nevajag censties meklēt savas mantas – visu, kas nav rokās, jāatstāj, jo neviena lieta nekad nebūs vērtīgāka par Jūsu dzīvību. SLĒPIETIES Ja nav iespējams aizbēgt, tad jānoslēpjas;

 Jāizslēdz telefonam skaņa un jāpaļaujas uz pretterorisma pasākumos iesaistīto institūciju darbu;

 Esot drošībā, ziņojiet par savu atrašanās vietu pretterorisma pasākumos iesaistītajām institūcijām. PALĪDZIET CITIEM IZGLĀBTIES Ja jūs redzat, ka cilvēks līdzās ir šoka stāvoklī un nebēg, vai ir dezorientēts, palīdziet viņam izglābties;

 Iespēju robežās sniedziet pirmo palīdzību. JA ESAT KĻUVIS PAR ĶĪLNIEKU Gadījumā, ja terorists draud ar ieroci, jāpilda visas viņa prasības;

 Klausieties un centieties iegaumēt, ko teroristi runā, kā viņi izskatās, taču tas jādara nemanāmi;

 Taupiet spēkus, neveiciet straujas kustības, nepiesaistiet sev lieku uzmanību. PĒC APDRAUDĒJUMA Kad esat nonācis drošā vietā, meklējiet palīdzību, ja tāda nepieciešama;

 Piesakieties liecību sniegšanai;

 Atcerieties, ka apšaude vai sprādzieni var atkārtoties, tāpēc nav ieteicams pievienoties lieliem pūļiem, kā arī izmantot sabiedrisko transportu. PAR VISIEM AIZDOMĪGAJIEM GADĪJUMIEM ZIŅOT:Valsts drošības dienestam – 67208964 (par aizdomīgām aktivitātēm);Valsts policijai – 110 (par aizdomīgiem bez uzraudzības atstātiem priekšmetiem, saiņiem un citām mantām kritiskās infrastruktūras un cilvēku masveida pulcēšanās objektos, kā arī sabiedriskajā transportā).

 Dabas un cilvēku izraisītās

    Civilās trauksmes un apziņošanas sistēma

 Civilās trauksmes un apziņošanas sistēma 

 Kā iedzīvotāji uzzina par apdraudējumu? 
 ES valstīs  trauksmes un apziņošanas sistēma ietver šādus komponentus:
 

- Trauksmes sirēnas (25)

- TV (25)

- Radio (26) 

- Internets (14) 

- Mobilie sakari (10)

 Sistēmas mērķis:  -    civilās aizsardzības sistēmas ietvaros brīdināt un informēt iedzīvotājus katastrofas vai tās draudu gadījumā

 Civilās trauksmes uzdevums:  -    nodrošināt trauksmes sirēnu darbību iedzīvotāju brīdināšanai   Apziņošanas uzdevums:  
-ziņot par katastrofu, izsludinātu ārkārtējo situāciju, izņēmuma stāvokli vai mobilizāciju
 
-informēt iedzīvotājus par rīcību katastrofas, izsludinātas ārkārtējās situācijas, izņēmuma stāvokļa vai mobilizācijas gadījumā

 Sistēmā ietilpst:  
-republikas pilsētās, novadu pilsētās un novadu pagastos izvietotas trauksmes sirēnas -164, ko kontrolē un iedarbina no centrālās vadības pults izmantojot Motorola radio sakaru tīklu
 

 Sistēmā ietilpst:  
- mobilais trauksmes sirēnu komandcentrs ar akustiskās sirēnas iekārtu 


-IEM padotībā esošo valsts pārvaldes iestāžu un citu valsts un pašvaldību institūciju, kā arī komersantu  elektronisko sakaru, trauksmes un apziņošanas iekārtas  un NBS trauksmes un apziņošanas iekārtas 


  
-elektroniskie plašsaziņas līdzekļi (piemēram, radio, televīzija)
     
-raidorganizācijas un elektronisko sakaru komersanti, kas nodrošina elektronisko sakaru tīklu
  


 Sistēmu aktivizē un tā darbojas šādā kārtībā:  1) pirms trauksmes sirēnu ieslēgšanas VUGD saskaņā ar līgumiem vai starpresoru vienošanos nosūta elektroniskajiem plašsaziņas līdzekļiem informāciju: 
-par apdraudējumu, izsludināto īpašo tiesisko režīmu vai mobilizāciju 
 
-par ieteicamo rīcību iedzīvotājiem
 2) attiecīgajā teritorijā ieslēdz trauksmes sirēnas un raida 3 min. ilgu skaņas signālu 3) elektroniskie plašsaziņas līdzekļi pārraida ēterā VUGD sagatavoto informāciju 4) dzirdot trauksmes sirēnu signālu, iedzīvotāji ieslēdz radiouztvērējus un televizorus, lai saņemtu nepieciešamo informāciju  

  Lēmumu par sistēmas aktivizēšanu pieņem:  
-visā valstī vai vairāku republikas pilsētu un novadu teritorijā –  VUGD priekšnieks  vai amatpersona, kas viņu aizvieto
 
-republikas pilsētas vai novada teritorijā –  VUGD teritoriālās struktūrvienības vadītājs  (komandieris) vai amatpersona, kas viņu aizvieto
  Sistēmas pārbaudi veic:  -   ne retāk kā 2 reizes gadā (parasti maijā un novembrī), ieslēdzot visas sirēnas uz 3 min., lai varētu pārbaudīt to tehnisko stāvokli un pārraidītā signāla dzirdamību

 Problēmas: 
 
-  Pētījums par iedzīvotāju zināšanām par rīcību – ja dzird sirēnas
 
-  Ilgs lēmumu pieņemšanas laiks, jo nepieciešams pēc iespējas precīzāks apdraudējuma raksturojums, un lēmuma pieņemšanas gadījumā no tā izriet sekas par tālāko rīcību no operatīvajiem dienestiem u.c.
 
-  Smagnēja sistēma, ietverot vairākus soļus, līdz informācijas nosūtīšanai iedzīvotājiem par apdraudējumu (trūkst informācijas ātruma)
  
 -  Ņemot vērā biežāk notikušās katastrofas LV (plūdi, epizotijas, elektroenerģijas ilglaicīgi pārtraukumi), tam raksturīgs lokāls raksturs – nav nepieciešams “tracināt” sabiedrību 
   
 -  Problēmas ar trauksmes sirēnu pakalpojumu sniedzēju – netiek nodrošināta savlaicīga uzstādīšana, apkope un remontu 
   
 -  Pēdējā trauksmes sirēnu apkope organizēta 2011.gadā 
   
 -  Uz doto brīdi konstatēti traucējumi 23 trauksmes sirēnām 

 Citas apziņošanas iespējas – šūnu apraide (Cell broadcast)

 Līdz 2021.g. visās valstīs obligāti! 

 Izmanto:


plūdu gadījumos; vētras gadījumā; pandēmijas gadījumā; masu nekārtību; terorisma gadījumos

izbēgušu cietumnieku gadījumos; lielu mežu, purvu vai kūdras ugunsgrēku gadījumos; ķīmiskās avārijas apdraudējumos; dzelzceļa, aviācijas vai autotransporta avārijas gadījumā; nekontrolētu bēgļu vai migrācijas plūsmas gadījumā; pārrobežu apdraudējuma gadījumā; u.c. situācijās.


Šūnu apraides piemērs publicitātē:

 
 Vairāk par sistēmas darbību:   http://www.one2many.eu/en/cell-broadcast/how-it-works 

 Šūnu apraides ziņu piemēri

    Radiācijas, bīstamo ķīmisko vielu un bioloģisko aģentu ietekme uz cilvēka organismu, bīstamo ķīmisko vielu klasifikācija, uzglabāšana un pārvadāšana

 Rīcība ķīmiskās vielas noplūdes gadījumā (traucējošas smakas)

 Saindēšanās gadījumā:jānogādā svaigā gaisā un 113.

  Saskarē ar ādu:jāskalo āda ar ūdeni; 

piesārņotais apģērbs jānovelk.

  Kur iegūt informāciju:uzklausīt operatīvo dienestu informāciju un rīkoties; evakuācijas laikā –virzīties perpendikulāri vēja virzienam.


Ķīmiskā gaisa piesārņojuma pārvadīšanas shēma:

 Rīcība radiācijas gadījumā

 Radiācijas noplūdes gadījumā:

Kāpēc radiācija ir bīstama? 


Radiācija:
izraisa neauglību; lēcas apduļķošanās – kataraktu; pie lielākām apstarošanas dozām apstarotais cilvēks mirst divu dienu laikā.


Tabulā apkopotas sekas pie dažādām radiācijas apstarošanas dozām (mSV): Tāpēc svarīgi neuzkavēties radiācijas noplūdes zonā un pēc iespējas ātrāk doties tālāk no apdraudētās zonas.
Video no apmācībām - kā novērst radiācijas avotu: https://stream.lu.lv/digitek_civilaaizs_knv_media11rv5v6xfbdzqh7c3ahyektbqps.mp4 

Gamma starojumu mazina:Automašīnas virsbūve par 40%; Koka ēka par 50%; Mūra ēka par 70%; Vairākstāvu mūra ēkas pagrabstāvs par 95%.

    Rīcība ugunsgrēka gadījumā un evakuācija

 Ugunsdrošība

Degšanas nosacījumi:Temperatūra + skābeklis + materiāls =  Bīstamākās vielas dūmos: oglekļa monoksīds – rodas parastā uguns-grēkā (koks, papīrs) (0,02% nāve); sērūdeņradis – rodas parastā ugunsgrēkā (koks, papīrs) 0,08% (nāve); zilskābe -  degot porolonam, plastmasai, sintētikai (0,01% nāve); akroleins – nepilnīgi sadegot  ziepēm (trietanolamīns (0,003% nāve).

Ugunsdzēsības signalizācijas sistēma:

Dūmu detektors:


Autonoms, ar bateriju

Ūdens

Iekšējais ugunsdzēsības krāns

Skābekļa atņemšana

ar pulveri

Skābekļa atņemšana

Atdzesēšana ar CO2 gāzi

Gāze


Ugunsgrēka izcelšanas iespējamie iemesli:

Remonta/ugunsbīstamie darbi

Tīša dedzināšana

 Rīcība ārkārtējā situācijā

 
Katrs, kas pamana aizdegšanos, zvana uz telefonu 112 (VUGD).


Var mēģināt nodzēst aizdegšanos.


Uzsākt evakuāciju.


Atslēgt elektroenerģiju/ventilāciju.


Sagaidīt ugunsdzēsējus uz ielas.


Izpildīt VUGD glābšanas darbu vadītāja rīkojumus.

 Kā glābties, ja uguns nosprostojusi izeju no telpas?

 
Durvis pārbaudīt ar plaukstas virspusi – nevērt vaļā, ja tās ir karstas.

1970


Atvērt logu un atrasties ar seju  pie palodzes, kur  telpā vienmēr ieplūst gaiss.
Paziņot par savu atrašanās vietu, izmantojot tālruni vai auduma gabalu vicinot pa logu.
Elpošanas ceļus no  dūmiem var mēģināt aizsargāt ar slapju drēbi, lupatiņu vai citu mīkstu materiālu. 


ja telpā kļūst neciešami karsts un griesti piepildās ar dūmiem, tad pieliekties tuvāk grīdai, jo tur ir vēsāks un paliks beidzamais skābeklis.

 Evakuācija

  Evakuācija  ir patstāvīga pārvietošanās norādītajā drošajā virzienā vai pārvietošana uz drošu vietu pirms katastrofas vai katastrofas laikā no teritorijas vai telpas, kur izveidojušies apstākļi rada apdraudējumu cilvēku dzīvībai un veselībai.  Lēmumu par iedzīvotāju evakuāciju pieņem katastrofu pārvaldīšanas subjekts, reaģēšanas un seku likvidēšanas darbu vadītājs vai objekta īpašnieks vai tiesiskais valdītājs, pamatojoties uz:informāciju par katastrofas draudiem

informāciju par katastrofas sekām, kuras var radīt apdraudējumu cilvēka dzīvībai un veselībai.


Tātad, evakuācija nepieciešama, ja:


Ēkas nestspēja un noturība apdraud cilvēku drošību, bet tā vēl nav sabrukusi (lēmumu pieņems katastrofu pārvaldīšanas subjekts – pašvaldība vai objekta īpašnieks vai tiesiskais valdītājs). 

Notikusi bīstamo ķīmisko vielu noplūde, kas rada draudus cilvēkiem (lēmumu pieņems reaģēšanas un seku likvidēšanas darbu vadītājs – VUGD).


Droša pulcēšanās vieta:

    Pirmā palīdzība un neatliekama medicīniskā palīdzība.
Katastrofu medicīnas organizēšana valstī

 Pirmā palīdzība un neatliekamā medicīniskā palīdzība.
Juridiskā atbildība tās sniedzējiem

 Cietušajam negadījuma vietā tiek sniegta gan pirmā palīdzība, gan neatliekamā medicīniskā palīdzība. Vai ir atšķirība? Pirmā palīdzība – palīdzība, ko cietušajiem (saslimušiem) kritiskā dzīvībai vai veselībai bīstamā stāvoklī sniedz personas ar medicīnisko kvalifikāciju vai bez tās, savu zināšanu un iespēju robežās neatkarīgi no kvalifikācijas un aprīkojuma.
Pirmās palīdzības sniedzējiem nav jābaidās no kļūdām vai neveiksmēm – cietušajam nav citas iespējas, kā saņemt palīdzību. Ārstniecības likuma I nodaļas “Vispārīgie noteikumi” 1. sadaļa.  https://likumi.lv/ta/id/44108-arstniecibas-likums  Neatliekamā medicīniskā palīdzība — palīdzība cietušajiem (saslimušiem) dzīvībai vai veselībai kritiskā apdraudējuma stāvoklī, ko sniedz speciāli šādiem gadījumiem sagatavotas (apmācītas, aprīkotas) personas ar atbilstošu medicīnas kvalifikāciju.

 Saskaņā ar šādu kvalifikāciju šīm personām ir juridiska atbildība par savu darbību vai bezdarbību un šādas darbības vai bezdarbības sekām. Ārstniecības likuma I nodaļas Vispārīgie noteikumi 1. sadaļa.  https://likumi.lv/ta/id/44108-arstniecibas-likums  Pirmā palīdzība ir tūlītēja, mērķtiecīga un precīza darbība dzīvību un veselību apdraudošās situācijās līdz Neatliekamās medicīniskās palīdzības brigādes (medicīnisko darbinieku, ātrās palīdzības – Neatliekamās medicīniskās palīdzības dienesta) ierašanās brīdim vai ierašanās ārstniecības iestādē (slimnīcā).
Pirmās palīdzības mērķis ir saglabāt dzīvību un novērst turpmāku kaitējumu un negadījuma sekas.

 Ārstniecības personām likumdošanā ir stingri noteikti pienākumi un tiesības ārstniecībā: 46. pants. Ārstniecības personu pienākums ir sniegt pirmo palīdzību un neatliekamo medicīnisko palīdzību. 48. pants. Ārstniecības personai ir pienākums regulāri pilnveidot savu profesionālo kvalifikāciju un iegūt izglītību neatliekamās medicīniskās palīdzības sniegšanā. Ārstniecības likums, VIII nodaļa, Ārstniecības personu pienākumi un tiesības ārstniecībā, 46. un 48.pants.   https://likumi.lv/ta/en/en/id/44108-medical-treatment-law   Lai veidotu vienādu izpratni par pirmās palīdzības pasākumiem un veicinātu to kvalitāti, valsts nosaka pirmās palīdzības apmācības kārtību: 9. panta 3. punkts.
Ministru kabinets nosaka pirmās palīdzības apmācības sistēmas nodrošināšanu, pirmās palīdzības sniegšanas apmācības programmas nodrošinājuma saturu un kārtību, kādā tiek nodrošināta šāda apmācība. Ārstniecības likums, VIII nodaļa, Ārstniecības personu pienākumi un tiesības ārstniecībā, 46. un 48.pants.  https://likumi.lv/ta/id/44108-arstniecibas-likums 

 Saskaņā ar Ārstniecības likumu pirmā palīdzība ir jāsniedz jebkurai personai neatkarīgi no sagatavotības un aprīkojuma.
Krimināllikumā par cietušā atstāšanu bez palīdzības tiek paredzēts sods: (1) Par nepieciešamas un acīm redzami neatliekamas palīdzības nesniegšanu cilvēkam, kas atrodas dzīvībai bīstamā stāvoklī, ja vainīgais apzinājies, ka varējis to sniegt bez nopietnām briesmām sev un citām personām, un ja palīdzības nesniegšana izraisījusi cilvēka nāvi vai citas smagas sekas,—soda ar piespiedu darbu vai ar naudas sodu līdz piecām minimālajām mēnešalgām. (2) Par tādas personas apzinātu atstāšanu bez palīdzības, kura atrodas dzīvībai vai veselībai bīstamā stāvoklī un kurai nav iespējas saglabāt sevi mazgadības, vecuma, slimības vai savas nevarības dēļ, ja vainīgajam bijusi iespēja sniegt cietušajam palīdzību un bijis pienākums rūpēties par viņu vai arī vainīgais pats viņu nostādījis dzīvībai bīstamā stāvoklī, — soda ar brīvības atņemšanu uz laiku līdz diviem gadiem vai ar arestu, vai ar piespiedu darbu, vai ar naudas sodu līdz četrdesmit minimālajām mēnešalgām.
Krimināllikuma 141. pants  https://www.vestnesis.lv/ta/id/88966-kriminallikums  Cik tālu iet pirmās palīdzības sniedzējam – tas ir jāizlemj viņam pašam,  vai viņš ir spējīgs veikt atdzīvināšanas pasākumus vai tikai mēģināt apturēt asiņošanu, izsaukt Ātro palīdzību, palikt ar cietušo, kamēr tā atbrauc, un veikt citas tehniski vienkāršas lietas.   Lai uzlabotu pirmās palīdzības kvalitāti, tiek veicināta apmācība pirmās palīdzības sniegšanā.
Darba aizsardzības likumā teikts, ka darba devējiem jānorīko darbinieki, kuri ir apmācīti pirmās palīdzības sniegšanā, un jānodrošina, lai šie darbinieki būtu pietiekamā skaitā, atbilstoši apmācīti un apgādāti ar nepieciešamo aprīkojumu.
Darba aizsardzības likums. 2. nodaļa. 12. panta 2. punkts.   https://likumi.lv/ta/lv/lv/id/26020-darba-aizsardzības-likums     Palīdzības sniedzējs negaidīti un neplānoti ierauga cietušo, kuram ir jāsniedz pirmā palīdzība. Viņš nav tam sagatavots, viņam nav nekāda speciāla aprīkojuma vai palīglīdzekļu.
Notikuma vietā var nebūt arī palīgu. Apmācot pirmās palīdzības sniegšanā tiek uzsvērts, ka viss, kas nepieciešams, ir divas rokas:   

   Ja ir iespējams izmantot pirmās palīdzības aptieciņa atrodamos palīglīdzekļus, tie ir jāizmanto, taču ir jābūt gataviem iztikt arī bez tiem.
Izdzīvošanas ķēde uz ielas ietver sevī gan pirmo palīdzību, gan tās loģisku turpinājumu – neatliekamo medicīnisko palīdzību. No tā, cik kvalitatīva būs pirmā palīdzība, ir atkarīga neatliekamās medicīniskās palīdzības efektivitāte.
Piemērs: pirmā palīdzība, veicot atdzīvināšanas pasākumus uz ielas un tos turpinot neatliekamās medicīniskās palīdzības gaitā.   
Izdzīvošanas ķēdē uz ielas                         Pirmā palīdzība       I  Neatliekamā medicīniskā palīdzība                                      
  
       
Pirmā palīdzība           
Neatliekamā medicīniskā palīdzība      
  
       Agrīna atpazīšana   un palīdzības izsaukšana           Agrīnie   atdzīvināšanas pasākumi           Agrīna   defibrilācija           Aprūpe pēc   reanimācijas      
  
       Novērst   sirds apstāšanos           Vinnēt laiku           Iedarbināt   sirdi           Atjaunot   dzīves kvalitāti      
 

 Katastrofu medicīnas izveidošanas iemesli un tapšanas grūtības

 Pēdējo desmitgadu laikā valstis visā pasaulē ir piedzīvojušas tūkstošiem lielu un dažādu veidu katastrofas, kas rada ievērojamas bažas par sabiedrības veselību, jo notiek postoša ietekme uz cilvēci. Šī notikuma progresu var novērot arī no tā skarto cilvēku skaita, kā arī ar kopējo saistīto ekonomisko kaitējumu, pieauga ar klimatu un laikapstākļiem saistīti notikumi, piemēram, plūdi, vētras un, jo īpaši, karstuma viļņi, kas katastrofās veido lielāko daļu nāves gadījumu skaita ziņā.
Saskaņā ar Pasaules katastrofu ziņojumu (sagatavoja Starptautiskā Sarkanā Krusta un Sarkanā Pusmēness biedrību federācija), lai katastrofa tiktu iekļauta datu bāzē, tai ir jāatbilst vismaz vienam no kritērijiem, piemēram, ziņots, ka nogalināti 10 vai vairāk cilvēku. Ja tiek ziņots, ka skarti 100 cilvēki vai vairāk, tiek izsludināts ārkārtas stāvoklis vai arī tiek lūgta starptautiskā palīdzība. Kopējais bojāgājušo skaits tiek aprēķināts, pamatojoties uz "cilvēkiem, kas apstiprināti kā miruši, un cilvēkiem, kas pazuduši un domājami miruši".
Skartie cilvēki ir tie, kuriem nepieciešama tūlītēja palīdzība, piemēram, pamata izdzīvošanas vajadzības ārkārtas situācijā.
Ievainotie vai palikušie bez pajumtes ir iekļauti šajā skaitā. Lai varētu vienlaicīgi, kopdarbībā ar pārējām katastrofu pārvaldīšanā un to seku likvidēšanā iesaistītām institūcijām, sniegt palīdzību lielam cietušo cilvēku skaitam, pēdējo divdesmit gadu laikā notika strauja katastrofu medicīnas attīstība.

 Pieaugošā aktualitāte

 Veselības aprūpes speciālistam palielinās iespēja saskarties ar katastrofu un tās sekām.
Starptautiskā statistika liecina, ka pēdējo desmitgadu laikā katastrofu biežums un/vai ietekme ir ievērojami palielinājusies. Šī pieauguma iemesli ir atkarīgi no daudziem faktoriem.
Literatūrā ir iespējams identificēt sešus iemeslus:

Pēdējo 100 gadu laikā pasaules iedzīvotāju skaits ir pieaudzis ar nesamērīgu pieaugumu jaunattīstības valstīs.
Pirmo reizi pasaules vēsturē iedzīvotāju skaits pārsvarā būs pilsētās un pieaugs lielākajās pilsētās. Šis pieaugums notiek augsta riska zonās, piemēram, zemestrīces, plūdu līdzenumos, viesuļvētru zonās un teritorijās, kas atrodas blakus bīstamiem augiem, un tas atspoguļojas pieaugošā upuru skaitā.
Pieaug ķīmisko vielu rūpniecība, kas ietver toksisku un sprādzienbīstamu vielu ražošanu, uzglabāšanu un transportēšanu, īpaši caur blīvi apdzīvotam vietām un ar nepietiekamiem drošības pasākumiem.
Pilsētu graustu koncentrācija, īpaši mazāk attīstītajās valstīs, bieži atrodas netālu no netīrākajām un darbietilpīgākajām pārstrādes rūpnīcām, kuras ir pārvietotas no attīstītajām valstīm, lai atrastos lēta darbaspēka avotu tuvumā.
Palielinās cilvēku un preču satiksmes blīvums ātrākos un jaudīgākos transporta veidos.
Pieaugošā starptautiskā tirdzniecība un ceļošana sniedz neskaitāmas iespējas palielināties un rasties infekcijas slimību draudiem un citiem sabiedrības veselības apdraudējumu gadījumiem. 

Globālās klimata pārmaiņas liek cilvēkiem ciest no smagiem laikapstākļiem, jo ​​īpaši piekrastes rajonos visā pasaulē.
Pastāvīgi terora aktu draudi. Bruņoto konfliktu pieaugums ar draudiem īpaši neaizsargātiem iedzīvotājiem piespiedu migrācijai vai pārvietošanai, palielinot infekcijas slimību epidēmiju risku. Bruņotu konfliktu blakusiedarbība bieži ir veselības sistēmu iznīcināšana vai tās traucējoša darbība.
Latvijā izplatītākās krīzes ir dabas katastrofas.
Lielākās piedzīvotās briesmas ir ekstremālas temperatūras, vētras un plūdi, taču reģistrētas arī citas katastrofas, piemēram, spēcīga snigšana, ķīmiskās un infrastruktūras avārijas, naftas noplūdes, ēku sabrukšana un savvaļas ugunsgrēki.

 Katastrofu medicīna kā viena no ārstu medicīniskās specializācijas jomām

 Masu upuru situāciju pārvaldība nevar būt balstīta uz altruismu un labiem nodomiem.
Nepieciešama sistemātiska pieeja, kuru nodrošina katastrofu medicīna. Tās mērķu sasniegšanai ir nepieciešama īpaša medicīniska pieeja, jo katastrofas tūlītējās sekas uz sabiedrību un, jo īpaši, uz veselības aprūpes sistēmu atstāj graujošo ietekmi.
Liels upuru skaits un daudzveidība, ārkārtas situācija ar sākotnējo traucējumu fāzi, medicīnas brigāžu ierobežotie resursi un iesaiste tūlīt pēc katastrofas padara palīdzības sniegšanu daudzreiz sarežģītāku.
Nepieciešams strādāt daudzskaitlīgās komplementārās komandās ar pienākumu daudzveidību.

Katastrofu medicīna iegūst savu profesionālo saturu no dažādām veselības aprūpes un sabiedrības veselības disciplīnām un zinātnēm.
Katastrofu medicīna, galvenokārt, integrē militārās medicīnas komponentus, aizņemoties stratēģijas, taktikas un loģistikas principus, kā arī pārņemot daudzus aspektus no neatliekamās medicīnas, sabiedrības veselības un katastrofu pārvaldības jomām.Katastrofu medicīna iekļauj arī neatliekamās medicīnas elementus.
Galvenā īpašība ir gatavība pilnam somatisko un psihisko traucējumu spektram gan uz vietas, gan slimnīcā, bet nepieciešamas arī tehniskās neatliekamās medicīniskās palīdzības iemaņas.
Neatliekamās medicīniskās palīdzības ārsti zina, kā strādāt stresa un nenoteiktības apstākļos.Sabiedrības veselība katastrofu medicīnai sniedz ieguldījumu profilakses stratēģijās un ir orientēta uz kopienām, savukārt medicīniskā aprūpe ļauj koncentrēties uz indivīdu izārstēšanas procesu. Tas, cita starpā, ietver apdraudējuma un ievainojamības analīzi, vietas drošību, incidentu plūsmas koordināciju un informācijas pārvaldību.Katastrofu medicīna integrē arī daudzu citu medicīnas disciplīnu elementus, tostarp epidemioloģiju, darba medicīnu, toksikoloģiju, psiholoģiju, psihiatriju, sociālo un tiesu medicīnu.Pārvaldīt katastrofas un to sekas ir uzdevums, kas prasa īpašas zināšanas. Šis uzdevums ārstniecības personālam jāpilda tā, lai pakalpojuma kvantitāte nekristos ne izteiksmē, ne kvalitātē, pat saskaroties ar nelabvēlīgu vai bīstamu vidi.Katastrofu medicīnā izglītībai un apmācībai ir izšķiroša nozīme, ņemot vērā, ka ārsti ir vājais ķēdes posms palīdzības sniegšanas jomā, nevis viņu medicīnisko un zinātnisko zināšanu dēļ, bet, galvenokārt, tāpēc, ka viņiem ir vājas spējas pārvaldīt un vadīt šāda veida situācijas.Katastrofu medicīna ir medicīnas specializācijas joma, kas apkalpo divas jomas: veselības aprūpi katastrofā izdzīvojušajiem un katastrofu pārvaldības plānošanu, reaģēšanu uz katastrofām un katastrofu seku likvidēšanas vadību visā katastrofas dzīves ciklā.
Katastrofu medicīnas speciālisti sniedz ieskatu, norādījumus un zināšanas par medicīnas principiem un praksi gan katastrofu ietekmes zonā, gan ārkārtas situāciju vadības speciālistiem, slimnīcām, kopienām un valdībām.Katastrofu medicīna ir unikāla medicīnas specialitāšu vidū ar to, ka atšķirībā no citām specializācijas jomām, katastrofu medicīnas speciālists nepraktizē pilnu specialitātes apjomu ikdienā, bet tikai ārkārtas gadījumos, viņš cer, ka nekad nepielietos profesionālai sertifikācijai nepieciešamās prasmes. Šī iemesla dēl katastrofu medicīnas struktūrām ir ārkārtīgi svarīgas regulāras mācības kopīgi ar citiem dienestiem, kas piedalās katastrofu pārvaldīšanā un to seku likvidēšanā. Lai sasniegtu nepieciešamo gatavības pakāpi, katastrofu medicīnas speciālisti nodarbojas ar valsts un privātās politikas, likumdošanas, katastrofu plānošanas un avāriju seku likvidēšanas izstrādi.Var arī teikt tā, ka katastrofu medicīna ir disciplīna, kas izriet no neatliekamās medicīniskās palīdzības un katastrofu pārvaldības "laulības".
Tamdēļ katastrofu medicīnā, tāpat kā katastrofu pārvaldība savā plānošanā un darbībā, katastrofu gadījumos izmanto to pašu Katastrofu pārvaldīšanas ciklu. 

 Attīstība Eiropā un Pasaulē

 Katastrofu medicīna, kā viena no ārstu specializācijas jomām, ir izveidojusies samēra nesen, ja salīdzina ar citām medicīnas jomām.
Termins "katastrofu medicīna" parādījās pēc Otrā pasaules kara.
Terminu ieviesa karā dienējošie militārie ārsti. Viņu izpratnē lielie kara postījumi radīja nepieciešamību rūpēties par militārajiem upuriem arī civiliedzīvotāju vidū.
Kodolkara draudi, kas pakāpeniski attīstījās, iesākoties Aukstajam karam starp PSRS un Rietumiem, lika gatavoties lielam upuru skaitam un arī veicināja katastrofu medicīnas attīstību. ANO un citu globālo starptautisko organizāciju attīstību radīja nepieciešamība nodrošināt aprūpi dabas katastrofās izdzīvojušiem.

Tikai uz 1980. gadu robežas parādījās centieni veidot katastrofu medicīnas organizatoriskās struktūras, kas ASV pārrauga Nacionālajā katastrofu medicīnas sistēmā, līdzīgas sistēmas sāka veidoties arī Lielbritānijā, Vācijā, Izraēlā.
Nozares attīstību veicināja biežas, apjomīgas dabas katastrofas ASV. Sākās speciālistu sagatvošana augstskolās, taču tikai 2003. gadā katastrofu medicīna tika atzīta par patstāvīgu ārstu specializācijas jomu ASV.Pēdējo divu gadu desmitu laikā praktiski visās valstīs, arī Latvijā, notika strauja katastrofu medicīnas nozares attīstība, pieaugot gatavībai katastrofu pārvaldīšanā nacionālā un starptautiskā līmeni, tās gatavībai sniegt palīdzību globālā līmenī.Lai palīdzētu skartajām valstīm, ir izveidots arvien lielāks skaits starptautisko neatliekamās medicīniskās palīdzības komandu.
Neatliekamās medicīniskās palīdzības komandu –  Emergency Medical Teams    (EMT) – iniciatīva attīstījās 2010. gadā Pasaules Veselības organizācijas (PVO) paspārnē ar mērķi uzlabot starptautisko neatliekamās medicīniskās palīdzības komandu kvalitāti un atbildību, kas reaģē uz katastrofām, definējot spējas, pakalpojumus un minimumu EMT noteiktajos standartos.2016. gada februārī ES izveidoja Eiropas Medicīnas korpusu –   European Medical Corps     (EMC), –  lai palīdzētu mobilizēt medicīnas komandas un aprīkojumu ārkārtas situācijām ES un ārpus tās. Šī iniciatīva atbilst PVO neatliekamās medicīniskās palīdzības komandu (EMT) ceļvedim, lai uzlabotu to medicīnas komandu kvalitāti, atbildību un koordināciju, kas reaģē uz katastrofām.TEAMS ir Eiropas Savienības humānās palīdzības un civilās aizsardzības finansēts projekts, kura mērķis ir izstrādāt, izmēģināt un novērtēt standartizētu, apstiprinātu un rentablu apmācību paketi, kas vērsta uz operatīvo komandu apmācību EMC/EMT, kas ir pielāgojama dažāda veida EMC/EMT valstīs ar zemiem ienākumiem un nabadzīgos apstākļos.Katastrofu medicīnas sistēma Latvijā ir valsts koordinētu pasākumu kopums, ko veic ārstniecības iestādes un citas veselības aprūpes nozares institūcijas, lai ārkārtas situācijās glābtu cilvēku dzīvību un mazinātu postošo ietekmi uz sabiedrības veselību.
Katastrofu medicīnas sistēma ir pasākumu kopums, ko īsteno iesaistītās institūcijas un dienesti, ar mērķi nodrošināt ārkārtas situāciju pārvaldīšanu veselības nozarē.
Latvijā Katastrofu medicīnas sistēmu plāno, vada un koordinē Neatliekamās medicīniskās palīdzības dienesta Katastrofu medicīnas centrs.Katastrofu medicīnas sistēma Latvijā ir civilās aizsardzības sistēmas un nacionālās drošības sistēmas sastāvdaļa .     

    Labās prakses piemēri un pieredze no starptautiskajām operācijām

 Praktiskās pieredzes atziņas no starptautiskām misijām, misiju iespējām,  kompetences  prasībām, mandātu problēmām un izaicinājumiem

 Termins "Miera uzturēšanas operācija vai misija" ( Peace Support Operations  – PSO) apzīmē organizētas starptautiskās palīdzības iniciatīvas, lai atbalstītu miera uzturēšanu, uzraudzību un veidošanu, kā arī atdzimstošu vardarbīgu konfliktu novēršanu.Pētījumos pierādīts, ka miera uzturētāji jeb "zilās ķiveres", kā tiek dēvēti karavīri – miera uzturētāji ar ANO mandātu, – ievērojami samazina civiliedzīvotāju upuru skaitu, saīsina konfliktu un palīdz panākt miera līgumu esamību.Miera uzturēšana ir viens no efektīvākajiem instrumentiem, kas pieejami Apvienoto Nāciju Organizācijai starptautiskā miera un drošības veicināšanā un uzturēšanā. ANO Statūti uzliek Drošības padomei galveno atbildību par starptautiskā miera un drošības uzturēšanu.
Pildot šo pienākumu, ANO Drošības padome var izveidot ANO miera operāciju (misiju), balstoties uz Apvienoto Nāciju Organizācijas Statūtiem, kas ir visa ANO darba pamatdokuments. ANO tika izveidota, lai "glābtu nākamās paaudzes no kara posta", un viens no tās galvenajiem mērķiem ir saglabāt starptautisko mieru un drošību.Miera uzturēšana operācija, lai gan ANO statūtos  nav skaidri paredzēta, ir kļuvusi par vienu no galvenajiem instrumentiem, ko Apvienoto Nāciju Organizācija izmanto šī mērķa sasniegšanai.Statūti uzliek ANO Drošības padomei galveno atbildību par starptautiskā miera un drošības uzturēšanu.
Pildot šo pienākumu, Padome var pieņemt virkni pasākumu, tostarp izveidot ANO miera operāciju.ANO miera operācijas tiek izvietotas, pamatojoties uz Apvienoto Nāciju Organizācijas Drošības padomes mandātiem. Viņu uzdevumi dažādās situācijās atšķiras atkarībā no konflikta rakstura un konkrētajiem izaicinājumiem, ko tas rada. Lai gan katra ANO miera uzturēšanas operācija ir atšķirīga, pastāv ievērojama konsekvences pakāpe starp Drošības padomes uzticēto uzdevumu veidiem.
Atkarībā no viņu mandāta miera operācijām var būt nepieciešamas: izvērst operācijā iesaistītos spēkus, lai novērstu konflikta uzliesmojumu vai konflikta izplatīšanos pāri robežām; stabilizēt konfliktsituācijas pēc pamiera, lai iesaistītajām pusēm radītu vidi ilgstoša miera līguma noslēgšanai; palīdzēt īstenot visaptverošus miera līgumus; vadīt valstis vai teritorijas, pārejot uz stabilu valdību, kuras pamatā ir demokrātijas principi, laba pārvaldība un ekonomikas attīstība.

Mūsdienu miera uzturēšanas operācijās tiek aicināts ne tikai stabilizēt konfliktu zonas un atdalīt karojošās puses, bet arī aizsargāt civiliedzīvotājus, palīdzēt bijušo kaujinieku atbruņošanā, demobilizācijā un reintegrācijā, atbalstīt vēlēšanu organizēšanu, aizsargāt un veicināt cilvēktiesības, kā arī palīdzēt veidot ilgtspējīgu valsts ekonomisko attīstību.Pašlaik 12 ANO miera operācijas ir izvietotas 3 dažādos reģionos: septiņas Āfrikā, trīs Tuvajos Austrumos, divas Eiropā un viena Āzijā.
Avots: https://www.un.org/globalcall/content/field-missions


 MINURSO  ANO misija referenduma sarīkošanai Rietumsahārā 
 MINUSCA  ANO stabilizēšanas misija Centrālāfrikas Republikā 
 MINUSMA  ANO daudzdimensiju integrētā stabilizācijas misija Mali 
 MONUSCO  ANO stabilizēšanas misija Kongo Demokrātiskajā Republikā 
 UNDOF  ANO atdalīšanās stabilizācijas spēki (starp Izraēlu un Sīriju) 
 UNFICYP  ANO Miera uzturēšanas spēki Kiprā 
 UNIFIL  ANO pagaidu spēki Libānā 
 UNISFA  ANO pagaidu drošības spēki Abejā (Sudāna) 
 UNMIK  ANO pagaidu administrācijas misija Kosovā 
 UNMISS  ANO misija Dienvidsudānā 
 UNMOGIP  ANO militāro novērotāju grupa Indijā un Pakistānā 
 UNTSO  ANO pamiera uzraudzības organizācija (Jeruzalemē) 
 Attēlā: ANO miera uzturēšanas misijasLīdzās Apvienoto Nāciju Organizācijas Drošības padomes mandātiem pastāv ar Eiropas Savienības, NATO un citu starptautisko organizāciju mandāti noteiktu misiju veikšanai.
Eiropas Savienības tiesiskuma misija Kosovā (EULEX) tika uzsākta 2008. gadā kā lielākā civilā misija saskaņā ar Eiropas Savienības kopējo drošības un aizsardzības politiku. EULEX vispārējās misijas uzdevums ir atbalstīt attiecīgās tiesiskuma institūcijas Kosovā to ceļā uz lielāku efektivitāti, ilgtspējību, daudznacionālu piederību un atbildību bez politiskas iejaukšanās un pilnībā ievērot starptautiskos cilvēktiesību standartus un Eiropas labāko praksi.Viens no Apvienoto Nāciju Organizācijas mērķiem, kā noteikts tās Statūtos, ir "panākt starptautisku sadarbību, risinot starptautiskas ekonomiskās, sociālās, kultūras vai humānās problēmas". ANO pirmo reizi to veica pēc Otrā pasaules kara izpostītajā Eiropas kontinentā, kuru tā palīdzēja atjaunot.Tagad starptautiskā sabiedrība paļaujas uz ANO, lai koordinētu humāno palīdzību ārkārtas situācijās dabas un cilvēka izraisītu katastrofu dēļ apgabalos, kas pārsniedz valsts iestāžu palīdzības iespējas.Apvienoto Nāciju Organizācijas Attīstības programmai (UNDP), Apvienoto Nāciju Organizācijas Bēgļu aģentūrai (UNHCR), Apvienoto Nāciju Organizācijas Bērnu fondam (UNICEF), Pasaules Pārtikas programmai (WFP) un Apvienoto Nāciju Organizācijas Iedzīvotāju fondam (UNFPA) ir galvenā loma palīdzības organizēšanā un sniegšanā.Pasaules Veselības organizācija (PVO) koordinē reaģēšanu uz humānās palīdzības sniegšanu ārkārtas situācijās veselības aprūpē.Pamatojoties uz starptautiskajiem humanitārajiem principiem un kā noteikts Eiropas vienošanos par humāno palīdzību, ES sniedz uz vajadzībām balstītu humāno palīdzību cilvēkiem, kurus skārušas cilvēka izraisītas un dabas katastrofas, īpašu uzmanību pievēršot visneaizsargātākajiem upuriem. Palīdzība tiek novirzīta objektīvi cietušajiem iedzīvotājiem neatkarīgi no to rases, etniskās grupas, reliģijas, dzimuma, vecuma, tautības vai politiskās piederības.ES – dalībvalstis un ES iestādes kopā – ir viena no vadošajām humānās palīdzības sniedzējām pasaulē.Eiropas Komisija kopš 1992. gada sniedz humāno palīdzību vairāk nekā 110 valstīs, katru gadu sasniedzot miljoniem cilvēku visā pasaulē.ES finansētā humānā palīdzība tiek sniegta sadarbībā ar ANO aģentūrām, starptautiskām organizācijām un NVO. ES humānā palīdzība attiecas uz tādām intervences jomām kā pārtika un uzturs, pajumte, veselības aprūpe, ūdens sanitārija un izglītība ārkārtas situācijās.
Liels Komisijas humānās palīdzības ekspertu tīkls vairāk nekā 40 valstīs visā pasaulē ļauj cieši uzraudzīt krīzes situācijas un palīdzības operācijas.Finansējums humānās palīdzības operācijām paredzēts valstīm ārpus ES.
Eiropas Komisija var arī finansēt ārkārtas atbalsta operācijas, lai reaģētu uz ārkārtas mēroga katastrofām Eiropas Savienībā un ārpus tās.Visas NATO militārās operācijas ir notikušas pēc Aukstā kara, kad NATO ietekme kļuva ievērojama Bosnijā, kur NATO pakāpeniski pastiprināja savus centienus, lai izbeigtu karadarbību un civiliedzīvotāju bojāeju un ciešanas. 1995. gadā tas vainagojās ar NATO pirmo gaisa kampaņu – operāciju Apzināts spēks ( Deliberate Force) . NATO mērķis bija trieciens Serbu Republikas armijai, kuras klātbūtne Bosnijā apdraudēja Apvienoto Nāciju Organizācijas noteiktās drošās zonas, un galu galā NATO spēku veiktā Serbijas militāro struktūru bombardēšana palīdzēja panākt Deitonas vienošanos (līgums par uguns pārtraukšanu starp naidīgajām pusēm Bosnijas karā (1992—1995) un teritorijas sadalīšanu   Bosnijas un Hercegovinas Republikā  ).NATO bija ievērojama loma Afganistānā pēc 2001. gada 11. septembra teroraktiem ASV, jo ​​ASV atsaucās uz Ziemeļatlantijas līguma 5. pantu, kurš saka, ka uzbrukums vienai NATO dalībvalstij ir ārējs uzbrukums visām NATO dalībvalstīm kolektīvās aizsardzības idejas ietvaros.
Papildus centieniem Afganistānā, NATO ir piedalījusies daudzās dažādās jomās, tostarp palīdzības pasākumos, pirātisma apkarošanā, lidojumu aizlieguma zonu ieviešanā un jūras blokādēs.Starptautisko misiju piemēriKašmiras zemestrīce Pakistānā, 2005. gada 8. oktobris Avots: https://www.humanitarianresponse.info/sites/www.humanitarianresponse.info/files/documents/files/ocha_flash_update_badakshan_earthquake_1.pdf

 Avots: http://nyazamana.com/2015/10/earthquake-and-superstitions/

 Avots: https://jang.com.pk/news/1135768

 Avots: https://timesofmalta.com/articles/view/massive-75-quake-kills-over-200-in-afghanistan-pakistan.589947

 Avots: https://www.rferl.org/a/pakistani-quake-survivors-food/25118654.html

 2005. gada 8. oktobrī 7,6 balles pēc Rihtera skalas spēcīga zemestrīce satricināja Kašmiras reģionu (strīdīgo teritoriju, ko daļēji kontrolē Pakistāna un Indija), kā arī Pakistānas, Indijas un Afganistānas daļas.
Vairāk nekā 80 000 cilvēku gāja bojā zemestrīces rezultātā, bet aptuveni 4 miljoni cilvēku palika bez pajumtes.
Pakistānas valdībai nebija resursu pašai tikt galā ar šīs katastrofas sekām un tā lūdza starptautisko humāno palīdzību.NATO un ANO humānās palīdzības misijas norise Kašmirā, Pakistānā:10. oktobris, 2005 – Pakistāna lūdz NATO palīdzību.11. oktobris, 2005 – Ziemeļatlantijas padome apstiprina NATO humānās palīdzības gaisa tiltu uz Islamabadu, Pakistānā.13. oktobris, 2005 – UN-HCR ( ANO apvienotais loģistikas centrs ) pieprasījums pēc gaisa tilta atbalsta.14. oktobris, 2005 – ierodas pirmais NATO palīdzības lidojums.8. februāris, 2006 – pēdējais NATO gaisa tilta lidojums.NATO izveidotais gaisa tilts – vairāk nekā 160 lidojumi, pārvestas 3500 tonnas humānas palīdzības kravas (18 000 telšu, 510 000 segu, 17 000 sildītāju, 30 000 matraču, 55 000 guļammaisu, daudzas tonnas medicīnas preču).NATO gaisa tiltu izmantoja WFP (Pasaules pārtikas programma – starptautiska organizācija Apvienoto Nāciju Organizācijas sastāvā), UNJLC (Apvienoto Nāciju Organizācijas apvienotais loģistikas centrs) un UN-HCR (Apvienoto Nāciju Organizācijas Augstais komisārs bēgļu jautājumos). 

Plūdi Balkānos, 2014. gada maijs Avots: https://www.bbc.com/news/world-europe-27465175

 Avots: https://www.bbc.com/news/world-europe-27465175

 Avots: https://www.bbc.com/news/world-europe-27465175

 Avots: https://upload.wikimedia.org/wikipedia/commons/thumb/e/ee/Balkan_floods_May_2014.svg/300px-Balkan_floods_May_2014.svg.pngDažu dienu laikā Balkānos nolija trīs mēnešu lietus norma, izraisot vislielākos plūdus kopš nokrišņu mērījumu sākuma pirms 120 gadiem.
Vislielākie postījumi bija Serbijā un Bosnijā un Hercegovinā.
Bosnijas ziemeļaustrumu daļa bija īpaši smagi skarta, jo mājas, ceļi un dzelzceļa līnijas bija zem ūdens. Līdz 20. maijam plūdos bija miruši vismaz 62 cilvēki, un simtiem tūkstoši bija spiesti pamest savas mājas.
Amatpersonas vēstīja, ka vissmagāk skartajos rajonos dzīvo aptuveni miljons cilvēku – vairāk nekā ceturtā daļa Bosnijas iedzīvotāju. Plūdi un zemes nogruvumi bija radījuši bažas par lielo skaitu sauszemes mīnu, kas tika uzstādītas Bosnijas kara laikā no 1992. līdz 1995. gadam un bija palikušas rūpīgi marķētos mīnu laukos.Serbija un Bosnija aicināja starptautisku palīdzību, lai glābtu cilvēkus no appludinātajām teritorijām.Izveidojās liela starptautiska humānās palīdzības operācija, kurā glābšanas helikopteri no Eiropas Savienības valstīm, ASV un Krievijas evakuēja cilvēkus no plūdu skartajām teritorijām. ES Civilās aizsardzības mehānisma ietvaros tika sniegta daudzveidīga humānā palīdzība plūdos cietušajiem.
Latvijas Ugunsdzēsības, glābšanas un meklēšanas dienesta komanda piedalījās ar speciālo ugunsdzēsēju mašīnu un 2 ūdens sūkņiem.Ebolas uzliesmojums Rietumāfrikā, 2014. gads

  Avots: https://www.oxfamamerica.org/explore/stories/as-the-ebola-outbreak-spreads-heres-how-you-can-make-a-difference/

 Ebolas epidēmijas Rietumāfrikā sākās 2014. gada februārī, un tajā laikā nebija vakcīnas.
Pasaules Veselības organizācija (PVO) 8. augustā paziņoja, ka Ebolas vīrusa uzliesmojums ir starptautiskās sabiedrības veselības ārkārtas stāvoklis, nepieciešama koordinēta starptautiska reakcija. 2014. gada augustā PVO publicēja ceļvedi par pasākumiem, kas jāveic, lai epidēmiju kontrolētu un novērstu turpmāku slimības pārnešanu Rietumāfrikā.
Koordinētā starptautiskā reakcija strādāja, lai īstenotu šo plānu.
Avots: https://upload.wikimedia.org/wikipedia/commons/f/fc/EbolaCycle.png

Attēlā: Ebolas vīrusa aprite dabā: parastā uzturēšanās vide – sikspārņos, tālāk no tiem nonākot savvaļas dzīvniekos, no dzīvniekiem – cilvēkos. Tālāk seko izplatība cilvēkos, kas arī nosaka strauju slimības gadījumu izaugsmi.Ebola izplatās tiešā saskarē (caur bojātu ādu vai neaizsargātām gļotādām) ar slima cilvēka asinīm vai ķermeņa šķidrumiem, piemēram, urīnu, siekalām, fekālijām, vemšanas masām un spermu. Tā izplatās arī saskarē ar piesārņotiem priekšmetiem (piemēram, šļircēm) vai inficētiem dzīvniekiem, piemēram, apstrādājot gaļu.Ebolas vīrusa pazīme ir drudzis, kas pārsniedz 38,6 °C, un ir šādi papildu simptomi: smagas galvassāpes; muskuļu sāpes; vemšana; caureja; sāpes vēderā; neizskaidrojama asiņošana (asiņošana vai zilumi).

Inkubācijas periods no saskares līdz pazīmju vai simptomu parādīšanās brīdim svārstās no 2 līdz 21 dienai, vidēji no 8 līdz 10 dienām.
Persona ar Ebolas vīrusu nav lipīga, līdz parādās simptomi.Līdz 5. septembrim kopumā tika ziņots par 3967 iespējamiem un apstiprinātiem Ebolas saslimšanas gadījumiem un 2105 nāves gadījumiem – mirstība 50%.
Inficēšanas tika vērota Gvinejā, Sjerraleonē, Libērijā, Nigērijā, Senegālā un Kongo Demokrātiskajā Republikā. Uz 25. augustu vairāk nekā 240 veselības aprūpes darbinieku bija inficēti, viņu vidū vairāk nekā 120 nāves gadījumu.
Inficēto skaits auga strauji, epidēmija izplatījās, tika konstatēti atsevišķi saslimšanas gadījumi ASV un Eiropā.
Epidēmijas ierobežošanai traucēja sociālie aspekti mazattīstītajās Rietumāfrikas valstīs: pārslogotas sabiedrības veselības un veselības aprūpes sistēmas; neapmaksāti veselības aprūpes darbinieki; nepietiekams ārstniecības centru/gultu skaits; nepietiekams individuālo aizsarglīdzekļu daudzums; nepietiekams medicīniskais aprīkojums.

Lai apturētu epidēmijas izplatību, PVO noteica galvenos starptautiskās misijas rīcības pamatprincipus, kuru pamatā ir uzdevums pārtraukt infekcijas pārnešanu no cilvēka uz cilvēku: gadījuma identifikācija; kontaktpersonu izsekošana; infekcijas kontrole; riska faktoru identificēšana un mazināšana; veselības aprūpes darbinieku aizsardzība; apbedīšanas un pārapbedīšanas droša prakse; izplatīšanos uz citām valstīm nepieļaušana; sabiedrības izglītība; sabiedrības izglītošana – skrejlapas, veselības plakāti, brošūras, radio klipi, video vietējās valodās.

Starptautiskā misijā PVO vadībā pakāpeniski ierobežoja epidēmijas izplatību un panāca tās izbeigšanos. 2016. gada 9. jūnijā Libērija tika pasludināta par brīvu no Ebolas vīrusa, tanī laikā arī citviet Rietumāfrikas valstīs tika panākta atbrīvošanās no Ebolas epidēmijas briesmām.Starptautiskās misijas dalībnieki: ANO un tās aģentūras; PVO un tās aģentūras; ES civilās aizsardzības mehānisma spējas, piemēram, mobilā laboratorija; ASV Slimību kontroles un profilakses centrs; USAID – Amerikas Savienoto Valstu Starptautiskās attīstības aģentūra; UNICEF – ANO Bērnu fonds; NVO “Ārsti bez robežām”; Apvienotās Karalistes, Kanādas un citu valstu naudas ziedojumi.

 Dalība kādā no starptautiskajām misijām – katastrofu palīdzības sniegšanas misija, misija karadarbības zonā, miera uzturēšanas misija, humānās palīdzības misija, brīvprātīgais darbs ANO sistēmā vai citā organizācijā

 
Neraugoties uz dažādiem starptautisko operāciju mērķiem un to panākšanas līdzekļiem, izdalāmi pieci galvenie šādu misiju veidi.

 Starptautiskās operācijas (misijas) un dalība tajās 1) Starptautiskās miera uzturēšanas operācijas, kuru mērķis ir miera atjaunošana un uzturēšana konflikta zonās, kurās iesaistītais personāls nav tiesīgs piedalīties karadarbībā, izņemot, ja tas nepieciešams pašaizsardzības nolūkos.
Tiek ievēroti trīs principi, kas ir savstarpēji saistīti un viens otru pastiprina: pušu piekrišana, objektivitāte, spēka nelietošana, izņemot pašaizsardzību un pilnvaru aizstāvību.
Piemēram, SFOR, KFOR.SFOR – Stabilizācijas spēki Bosnijā un Hercegovinā (  Stabilization Force in Bosnia and Herzegovina )    bija NATO vadīti daudznacionāli miera uzturēšanas spēki, kas tika izvietoti Bosnijā un Hercegovinā pēc Bosnijas kara. Lai gan SFOR vadīja NATO, vairākas valstis, kas nav NATO sastāvā, piešķīra karaspēku. 2004. gada decembrī to aizstāja EUFOR Althea, ES misija, kas ar ANO mandātu ir pilnvarota palīdzēt īstenot 1995. gada Vispārējā nolīguma par mieru Bosnijā un Hercegovinā militāros aspektus.  Avots: http://www.cotf.edu/earthinfo/balkans/bosnia/BNpolset.html

 Attēlā: Bosnijas un Hercegovinas teritoriālais sadalījums pēc Bosnijas kara: Serbu Republika – serbu apdzīvotas teritorijas (sarkanā krāsa), Bosnijas un Hercegovinas Federācija – horvātu apdzīvotas teritorijas (dzeltenā krāsa).KFOR – Kosovas spēki ( Kosovo Force ) ir NATO vadītā miera uzturēšanas misija, kas Kosovā darbojas kopš 1999. gada jūnija, lai veicinātu mieru un stabilitāti šajā reģionā. KFOR mandāts izriet no Apvienoto Nāciju Organizācijas Drošības padomes 1999. gada 10. jūnija Rezolūcijas un Militāri tehniskā nolīguma starp NATO un Dienvidslāvijas Federatīvo Republiku un Serbiju. KFOR darbojas saskaņā ar ANO Statūtu VII nodaļu un tādējādi ir miera nodrošināšanas operācija.

  Avots: https://cursdeguvernare.ro/de-ce-se-amplifica-tensiunile-din-relatia-serbia-kosovo.html

 Attēlā: ar tumšo krāsu atzīmēti etnisko serbu minoritātes apdzīvotie rajoni, ar gaiši dzelteno krāsu – Kosovas valdību kontrolējošo etnisko albāņu apdzīvotie rajoni.2) Starptautiskās miera uzturēšanas operācijas, kuru mērķis ir miera atjaunošana un uzturēšana konflikta zonās, kurās iesaistītajam personālam ir tiesības piedalīties karadarbībā.
Piemēram, ISAF.ISAF – Starptautiskie drošības atbalsta spēki ( International Security Assistance Force ) bija viena no lielākajām koalīcijām vēsturē, un līdz šim tā ir NATO vissarežģītākā misija. Savā augstākajā līmenī spēki sastāvēja no vairāk nekā 130 000 karavīru ar karavīriem no 51 NATO un partnervalsts. NATO sabiedrotie ienāca Afganistānā 2001. gadā. No 2003. gada augusta NATO vadīja ANO pilnvarotos Starptautiskos drošības atbalsta spēkus (ISAF), kuru mērķis bija radīt apstākļus, lai Afganistānas valdība varētu īstenot savas pilnvaras visā valstī un palielināt Afganistānas kapacitāti.
Valsts drošības spēki, tostarp cīņā pret starptautisko terorismu. ISAF tika pabeigts 2014. gada decembrī, kad Afganistānas Nacionālie aizsardzības un drošības spēki uzņēmās pilnu atbildību par drošību visā savā valstī.  Avots: https://www.nato.int/docu/review/articles/2019/01/24/nato-ready-for-anything/index.html

 Attēlā: ISAF miera uzturēšanas operācija ar NATO sabiedroto un partnervalstu  spēku izvietošanu un karavīru skaitu Afganistānas teritorijā 2009. gadā.
Latvija piedalījās ar 160 karavīriem.2015. gada janvārī NATO uzsāka Apņēmīga atbalsta misija ( Resolute Support Mission  – RSM), lai apmācītu, konsultētu un palīdzētu Afganistānas drošības spēkiem un iestādēm cīnīties pret terorismu un nodrošināt savas valsts drošību. Pēc tam, kad 2021. gada augustā tika pabeigta visu RSM spēku izvešana, misija tika pārtraukta 2021. gada septembra sākumā.3) Starptautiskās glābšanas operācijas, kuru mērķis ir dabas katastrofu seku likvidēšana, civiliedzīvotāju evakuācija no apdraudētajām teritorijām vai līdzīga rakstura darbību veikšana.
Piemērām, TRITON.Vidusjūras vidieni visvairāk ietekmē migrācijas plūsmas, kas pieauga līdz milzīgiem apjomiem, 2014. gadā attīstoties kara darbībai Sīrijā un Lībijā.Lai gan operācijas Triton, kuru Frontex – Eiropas Robežu un krasta apsardzes aģentūra (  European Border and Coast Guard Agency ), –  uzsāka 2014. gada novembrī, galvenais mērķis ir robežkontrole un uzraudzība, aģentūras prioritāte joprojām ir meklēšana un glābšana. Kopš operācijas sākuma Itālijas krasta apsardze regulāri ir novirzījusi Frontex kuģus un lidmašīnas, lai palīdzētu nelaimē nonākušiem migrantiem. Aģentūras norīkotie darbinieki arī atbalsta Itālijas varas iestādes ienākošo migrantu reģistrācijā.
Aptauju veicēji vāc izlūkdatus par cilvēku kontrabandas tīkliem, kas darbojas Lībijā un citās Āfrikas valstīs kontrabandas maršrutos.TRITON darbības joma ir paplašināta, iekļaujot citus pārrobežu noziedzības veidus.
Neskaitot daudzos cilvēku kontrabandistu arestus, aģentūras izvietotie līdzekļi arvien vairāk palīdz atklāt narkotiku kontrabandu, nelegālu zveju un jūras piesārņojumu.
Kopumā operācijā TRITON piedalās 26 ES valstis, ieskaitot Latviju, izvietojot tehnisko aprīkojumu vai robežsargus.4) starptautiskās humānās palīdzības operācijas, kuru mērķis ir sniegt palīdzību civiliedzīvotājiem, kurus skāris karš vai citi ārkārtēji notikumi.
Piemērām, Humanitārā operācija Bosnijā, 1992.-1995. g.Brutālo un sistemātisko etniskās tīrīšanas kampaņu rezultātā, kas turpinājās visā kara laikā, vairāk nekā puse Bosnijas iedzīvotāju tika izraidīti no savam mājām.
Simtiem tūkstošu cilvēku kļuva atkarīgi no humānās palīdzības, īpaši aplenktie Sarajevas, Srebrenicas, Zepas, Gorazdes un Bihacas anklāvi. 1995. gada decembrī, no aptuveni 4,3 miljonu iedzīvotāju skaita pirms kara, 900 000 cilvēku bija kļuvuši par bēgļiem kaimiņvalstīs un Rietumeiropā, savukārt vēl 1,3 miljoni bija kļuvuši iekšēji pārvietoti.
Nespējot politiski vienoties par veidiem, kā izbeigt konfliktu, starptautiskā sabiedrība galvenokārt koncentrējās uz UNHCR (ANO apvienotais loģistikas centrs) vadīto humānās palīdzības operāciju.
Laikā no 1992. līdz 1995. gadam, darbojoties ārkārtīgi sarežģītos apstākļos, UNHCR izdevās piegādāt aptuveni 950 000 tonnas humānās palīdzības aptuveni 2,7 miljoniem palīdzības saņēmēju Bosnijā. Tā kļuva par visu laiku lielāko UNHCR humānās palīdzības operāciju.5) Starptautiskās militārās operācijas, kuru mērķis ir īstenot Apvienoto Nāciju Organizācijas dalībvalstu tiesības uz kolektīvo pašaizsardzību, kā noteikts Apvienoto Nāciju Organizācijas Statūtu 51. pantā.
Piemērām, OCEAN SHIELD.Operācija Okeāna vairogs (OCEAN SHIELD) bija NATO ieguldījums starptautiskajos centienos apkarot pirātismu pie Āfrikas raga, kas norisinājās no 2009. gada 17. augusta līdz 2016. gada 15. decembrim. NATO jūras spēki darbojās pie Āfrikas raga, tostarp Adenas līcī un Indijas okeāna rietumu daļā līdz pat Hormuza šaurumam, kura teritorija ir lielāka par 2 miljoniem kvadrātjūdžu jeb aptuveni Rietumeiropas lielumā (skat. karti). Ar Somālijas varas iestāžu piekrišanu NATO kuģi varēja ienākt arī Somālijas teritoriālajos ūdeņos.
Operācijas Somālijas zemē neietilpa NATO mandātā.NATO uzdevums bija nodrošināt jūras spēku eskortu reģionā, vienlaikus palielinot sadarbību ar citām pirātisma apkarošanas operācijām, kas tika veiktas, pilnībā ievērojot attiecīgās ANO Drošības padomes rezolūcijas.  Avots: https://mc.nato.int/missions/operation-ocean-shieldŠobrīd Latvijas bruņoto spēku karavīri pilda dienesta pienākumus šādās starptautiskajās militārajās operācijās un misijās:  

EUNAVFOR MED IRINI – Eiropas Savienības Jūras spēku Vidusjūras operācija IRINI ( The European Union Naval Force Mediterranean Operation IRINI ).
Eiropas Savienības Ārlietu padome nolēma uzsākt jaunu Kopējās drošības un aizsardzības politikas operāciju Vidusjūrā, kuras mērķis ir īstenot Apvienoto Nāciju Organizācijas Drošības padomes rezolūcijas par ieroču embargo Lībijai. Tādējādi operācija EUNAVFOR MED IRINI (IRINI grieķu valodā — "miers") tika uzsākta 2020. gada 31. martā un pagarināta līdz 2023. gada 31. martam. Tās galvenais uzdevums ir īstenot ANO ieroču embargo Lībijai, izmantojot gaisa, satelītu un jūras spēku aktīvus.
Misija ir pilnvarota veikt kuģu pārbaudes atklātā jūrā pie Lībijas krastiem, par kuriem ir aizdomas, ka tie pārvadā ieročus vai saistītus materiālus uz Lībiju un no tās.NMI – NATO misija Irākā (NATO Mission Iraq) NMI ir ar kauju nesaistīta apmācības un padomdevēja misija, kuras pamatā ir partnerība un iekļaušana, kā arī pilnīga Irākas suverenitātes, neatkarības un teritoriālās integritātes ievērošana. NMI ir jauna izpausme ilgstošām attiecībām starp aliansi un Irāku, nodrošinot zināšanas un labāko praksi drošības/aizsardzības sektora reformā, institūciju veidošanā un apmācībā un izglītošanā, pārņemot pieredzi no alianses un tās partneriem.KFOR – NATO operācija Kosovā.
Saskaņā ar 1999. gada 10. jūnijā pieņemto ANO Drošības padomes Rezolūciju 1244, 12. jūnijā Kosovā ienāca pirmie NATO vadīto Kosovas spēku jeb KFOR elementi. Līdz 20. jūnijam Serbijas spēku izvešana bija pabeigta.Sākotnēji KFOR sastāvā bija aptuveni 50 000 vīriešu un sieviešu no NATO dalībvalstīm, partnervalstīm un valstīm, kas nav NATO sastāvā, un tie bija vienotā vadībā un kontrolē.
Uzlabotā drošības vide ļāva NATO samazināt KFOR karavīru skaitu šodien līdz aptuveni 3500. Pašlaik KFOR piedalās 28 valstis, Kosovas, kas pasludināja neatkarību 2008. gadā, ziemeļos vēl arvien pastāv serbu minoritātes, kuru atbalsta Serbija un Kosovas valdības konfrontācija.Globālā koalīcija pret ISIS – Islāma valsti vai Daesh. Islāma valsts, kas pazīstama arī kā Irākas un Sīrijas Islāma valsts un ar tās arābu akronīmu Daesh, ir kaujiniecisks, teroristisks islāmistu grupējums, kurš uz neilgu laiku bija iekarojis ievērojamas teritorijas Irākā un Sīrijā, apdraudot gan mieru un drošību reģionā, gan veicinot un īstenojot terora aktus ārpus tā, ES valstis ieskaitot.
Globālā koalīcija pret Daesh tika izveidota 2014. gada septembrī, un tā ir unikāla ar savu dalību, darbības jomu un saistībām.
Koalīcijas 85 dalībvalstis  ir apņēmušās cīnīties pret Daesh visās jomās, izjaukt tās tīklus un cīnīties pret tās globālajām ambīcijām.
Papildus militārajai kampaņai Irākā un Sīrijā koalīcija ir apņēmusies: nepieļaut Daesh finansējumu un graut tās ekonomisko infrastruktūru, novērst ārvalstu teroristu kaujinieku plūsmu pāri robežām, atbalstīt stabilizāciju un būtisku sabiedrisko pakalpojumu atjaunošanu apgabalos, kas atbrīvoti no Daesh un cīnās pret grupas propagandu.ANO pamiera uzraudzības organizācijas misija – UN Truce Supersvision Organization, UNTSO, Izraēla. UNTSO ir pirmā ANO izveidotā miera uzturēšanas misija, kas tika izveidota, pamatojoties uz 1948. gada 29. maijā ANO Drošības padomes rezolūciju, jo pēc Izraēlas valsts proklamēšanas sākās tās sadursmes ar arābu kaimīņvalstīm. UNTSO militārie novērotāji paliek Tuvajos Austrumos, lai uzraudzītu pamieru, uzraudzītu pamiera līgumus, novērstu atsevišķu incidentu saasināšanos un palīdzētu citām Apvienoto Nāciju Organizācijas miera uzturēšanas operācijām reģionā.SENTINEL – operācija Hormuzas šaurumā, ko vada Starptautiskā jūras drošības atjaunošanas iniciatīva.
Operācijas noteiktais mērķis ir visos stratēģiskajos ūdeņos veicināt jūras stabilitāti un starptautiskajai tirdzniecībai un drošībai nodrošināt drošu pārvietošanos un mazināt spriedzi starptautiskajos ūdeņos visā Arābijas (Persijas) līcī, Hormuzas šaurumā, Bābelmandeba šaurumā un Omānas līcī. Apmēram 21 % pasaules jēlnaftas iet cauri Hormuzas šaurumam.
Operācija SENTINEL tika izveidota, reaģējot uz vairākiem uzbrukumiem un iejaukšanos kuģošanā Persijas līča reģionā 2019. gada vasarā, kas tika plaši attiecināti uz Irānas Islāma revolūcijas gvardes korpusa floti (IRGCN).

Avots: https://iranprimer.usip.org/blog/2020/sep/01/operation-sentinel-protects-gulf-shipping Brīvprātīgais darbs ANO sistēmā vai citā organizācijā UNV – Apvienoto Nāciju Organizācijas Brīvprātīgo programma (UN  Volunteers ) tika izveidota 1970. gadā, lai kalpotu kā operatīvais partneris starptautiskajā attīstībā. ANO Attīstības programmas pārvaldītais UNV ir brīvprātīgā darba kontaktpunkts ANO sistēmā. Tā sniedz īpašu ieguldījumu efektīvā attīstībā, aizstāvot brīvprātīgā darba lomu un ieguvumus, integrējot pilsonisko iesaistīšanos attīstības programmās un palīdzot mobilizēt brīvprātīgos visā pasaulē.UNV brīvprātīgie atbalsta ilgtspējīgu cilvēka attīstību visā pasaulē tādās galvenajās jomās kā nabadzības samazināšana, demokrātiska pārvaldība, enerģētika, vide, krīžu novēršana un atveseļošanās un veselība. UNV palīdz izstrādāt nacionālās brīvprātīgo programmas, uzsākt radošas un novatoriskas brīvprātīgo aktivitātes un attīstīt brīvprātīgā darba pētniecības spējas jaunattīstības valstīs.Kopš 1971. gada UNV ir mobilizējis aptuveni 40 000 vidēja līmeņa profesionāļu, lai kalpotu miera un attīstības mērķiem, lielākā daļa (76 %) UNV brīvprātīgo ir jaunattīstības valstu pilsoņi.Apvienoto Nāciju Organizācijas Brīvprātīgo programmu (UNV) izveidoja ANO Ģenerālā asambleja 1970. gadā un to pārvalda UNDP. Brīvprātības pamatā ir brīva griba, apņemšanās, iesaistīšanās un solidaritāte. Brīvprātīgais darbs kalpo miera un attīstības mērķim, uzlabojot līdzdalības iespējas visiem, īpaši sievietēm. Kopš savas darbības sākuma UNV ir atbalstījusi ANO sistēmu, mobilizējot brīvprātīgos mieram un attīstībai visā pasaulē. ANO strādā  vairāk nekā 6500 ANO brīvprātīgo. ANO Ģenerālā asambleja 2015. gada decembra rezolūcijā 70/129 atkārtoti apstiprināja, ka brīvprātīgais darbs var būt spēcīgs līdzeklis Ilgtspējīgas attīstības programmas 2030. gada īstenošanai.UNICEF – ANO Bērnu Fonds strādā ar brīvprātīgajiem, galvenokārt, caur Apvienoto Nāciju Organizācijas Brīvprātīgo (UNV) programmu. UNV programma pieņem darbā un norīko brīvprātīgos darbā visā Apvienoto Nāciju Organizācijas sistēmā, tostarp UNICEF. UNICEF nepieņem darbā UNV tieši, bet gan ar UNV programmas starpniecību. Brīvprātīgie, kā likums, darbojas jaunattīstības valstīs, kur ir nepieciešams atbalsts pilsoniskās sabiedrības un demokrātijas institūtu veidošanā.Ja jums ir bakalaura grāds, vairāku gadu darba pieredze un jūs interesē brīvprātīgā darba iespējas visā pasaulē, jums var būt tiesības kļūt par UNV. ANO brīvprātīgie nesaņem atalgojumu parastā izpratnē.
Tiek maksāts ikmēneša brīvprātīgā dzīves pabalsts (VLA), kas ietver ikmēneša iztikas pabalstu (MLA), kas paredzēts, lai veicinātu drošu un atbilstošu izmitināšanu, transportu un pieticīgu dzīves līmeni, kā arī ģimenes pabalsts, pārcelšanās pabalsts un sociālas garantijas.Brīvprātīgais darbs ANO izpratnē ir darbs pēc pārliecības, vadoties pēc ANO deklarētam vērtībām, grūtos apstākļos valstīs vai jomās, kur nepieciešams atbalsts, jo ar pašu spēkiem nav iespējams tikt uz priekšu.Bez UNV pastāv arī vesela virkne organizāciju, kurās uz līdzīgiem principiem piesaista brīvprātīgos.Peace Corps  –  Miera korpuss.
Miera korpusa tīkls sadarbojas ar vietējām kopienām, lai atgūtos no COVID-19 izraisītajām veselības un attīstības neveiksmēm, pielāgotos un veidotu noturību pret klimata pārmaiņām, kā arī nodrošinātu vadības attīstību un citas iespējas jaunajai paaudzei.
Cilvēku savstarpējā diplomātija, kas ir galvenā Miera korpusa darbā, palīdz nodrošināt nākamās paaudzes Amerikas un pasaules līderus ar pielāgošanās spēju un prasmēm, kas nepieciešamas, lai veidotu kopīgo nākotni.International Volunteer HQ Limited – Jaunzēlandē bāzēta brīvprātīgo kompānija, kuru 2007. gadā dibināja Daniels Džons Redklifs. 2015. gada septembrī tā ir nosūtījusi 50 000 brīvprātīgo uz ārzemēm 30 valstīs 200 dažādos projektos.Love Volunteers – organizē uzticamas un drošas brīvprātīgo programmas Āfrikā, kas vērsta uz jēgpilnu ilgtermiņa atbalstu vietējām kopienām kritiskās jomās.Voluntary Service Overseas – bezpeļņas starptautiska attīstības organizācija ar vīziju par "godīgu pasauli ikvienam" un misiju "radīt ilgstošas ​​pārmaiņas, izmantojot brīvprātīgo darbu". VSO nodrošina attīstības ietekmi, izmantojot jauktu brīvprātīgo modeli, kas sastāv no starptautiskiem, valsts un kopienas brīvprātīgajiem, kuri strādā kopā, lai izstrādātu sistēmas un nosacījumus pozitīvām sociālajām pārmaiņām. 2018.–2019. gadā VSO strādāja 23 Āfrikas un Āzijas valstīs. VSO pašlaik strādā šādās programmas pamatjomās: iekļaujoša izglītība, veselība, iztikas līdzekļi.Médecins Sans Frontières, pazīstams arī kā Ārsti bez robežām – franču izcelsmes humanitārās medicīnas nevalstiska organizācija vai labdarības organizācija, kas pazīstama ar saviem projektiem konflikta zonās un valstīs, kuras skarušās endēmiskas slimības, sniedzot profesionālu palīdzību veselības aprūpes organizēšanā un sniegšanā.

    Digitālā laboratorija

 Lai atvērtu spēli, Jums vispirms jālejupielādē savā datorā programma Minecraft Education Edition. 

Mapē "Pirmā pamācība" pieejama instrukcija un ievadspēle, lai apgūtu pirmos soļus darbā ar Minecraft. 

Spēles "Civilās aizsardzības sistēma" fails pieejams mapē "Spele_CA_sistema". 

    Digitālā laboratorija

 
Lai atvērtu spēli, Jums vispirms jālejupielādē savā datorā programma Minecraft Education Edition.


Mapē "Pirmā pamācība" pieejama instrukcija un ievadspēle, lai apgūtu pirmos soļus darbā ar Minecraft.


Spēles "Katastrofas seku likvidēšana" fails pieejams mapē "Spele_Katastrofas_seku_likvidesana".

    Pasniedzēja resursi

    Pasniedzēju resursi par testiem

 Lūgums šo resursu atstāt paslēptu no studentiem!

    Pasniedzēju resursi

    Digitālā laboratorija

    Pasniedzēju resursi

    Digitālā laboratorija

 6.-8. tēmas Minecraft apvienotā pasaule vēl ir izstrādes stadijā.
Tiklīdz tā būs izstrādāta, tiks noorganizēts spēles ievietošanas process.

    Pasniedzēju resursi

